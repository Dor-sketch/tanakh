<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">

    <!-- Basic SEO -->
    <title>דברים פרק א' | תנ״ך מקוון - קריאה בתנ״ך</title>
    <meta name="description" content="קרא את דברים פרק א' בתנ״ך המקוון. גישה חופשית לטקסט המלא עם ניקוד, טעמים ופרשנות.">
    <meta name="keywords" content="תנ״ך, דברים, פרק א', תנ״ך מקוון, קריאה בתנ״ך, תורה, נביאים, כתובים">
    <meta name="author" content="תנ״ך מקוון">

    <!-- Canonical URL -->
    <link rel="canonical" href="https://dorpascal.com/tanakh/דברים/1">

    <!-- Open Graph / Facebook -->
    <meta property="og:type" content="article">
    <meta property="og:url" content="https://dorpascal.com/tanakh/דברים/1">
    <meta property="og:title" content="דברים פרק א' | תנ״ך מקוון">
    <meta property="og:description" content="קרא את דברים פרק א' בתנ״ך המקוון. גישה חופשית לטקסט המלא עם ניקוד וטעמים.">
    <meta property="og:image" content="https://dorpascal.com/images/tanakh-og-image.png">
    <meta property="og:site_name" content="תנ״ך מקוון">
    <meta property="og:locale" content="he_IL">

    <!-- Twitter -->
    <meta name="twitter:card" content="summary_large_image">
    <meta name="twitter:url" content="https://dorpascal.com/tanakh/דברים/1">
    <meta name="twitter:title" content="דברים פרק א' | תנ״ך מקוון">
    <meta name="twitter:description" content="קרא את דברים פרק א' בתנ״ך המקוון. גישה חופשית לטקסט המלא.">
    <meta name="twitter:image" content="https://dorpascal.com/images/tanakh-og-image.png">

    <!-- Additional SEO Meta Tags -->
    <meta name="robots" content="index, follow">
    <meta name="googlebot" content="index, follow">
    <meta name="language" content="Hebrew">
    <meta name="revisit-after" content="7 days">

    <!-- Mobile App Tags -->
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta name="apple-mobile-web-app-title" content="תנ״ך מקוון">

    <!-- Favicon -->
    <link rel="icon" type="image/png" sizes="32x32" href="/favicon-32x32.png">
    <link rel="icon" type="image/png" sizes="16x16" href="/favicon-16x16.png">
    <link rel="apple-touch-icon" sizes="180x180" href="/apple-touch-icon.png">

    <!-- Schema.org Markup -->
    <script type="application/ld+json">
    {
      "@context": "https://schema.org",
      "@type": "Chapter",
      "name": "דברים פרק א'",
      "isPartOf": {
        "@type": "Book",
        "name": "דברים",
        "inLanguage": "he",
        "bookFormat": "DigitalFormat"
      },
      "position": 1,
      "url": "https://dorpascal.com/tanakh/דברים/1",
      "description": "קרא את דברים פרק א' בתנ״ך המקוון",
      "publisher": {
        "@type": "Organization",
        "name": "תנ״ך מקוון"
      },
      "inLanguage": "he",
      "accessMode": "textual",
      "accessibilityFeature": ["readingOrder", "structuralNavigation", "tableOfContents"],
      "isAccessibleForFree": true
    }
    </script>

    <!-- BreadcrumbList Schema -->
    <script type="application/ld+json">
    {
      "@context": "https://schema.org",
      "@type": "BreadcrumbList",
      "itemListElement": [{
        "@type": "ListItem",
        "position": 1,
        "name": "דף הבית",
        "item": "https://dorpascal.com"
      },{
        "@type": "ListItem",
        "position": 2,
        "name": "תנ״ך מקוון",
        "item": "https://dorpascal.com/tanakh"
      },{
        "@type": "ListItem",
        "position": 3,
        "name": "דברים",
        "item": "https://dorpascal.com/tanakh/דברים"
      },{
        "@type": "ListItem",
        "position": 4,
        "name": "פרק א'",
        "item": "https://dorpascal.com/tanakh/דברים/1"
      }]
    }
    </script>

    <link href="https://cdnjs.cloudflare.com/ajax/libs/tailwindcss/2.2.19/tailwind.min.css" rel="stylesheet">
    <style>
        @import url('https://fonts.googleapis.com/css2?family=Frank+Ruhl+Libre:wght@300;400;700&display=swap');

        :root {
            --primary-color: #2c3e50;
            --secondary-color: #34495e;
            --accent-color: #e67e22;
            --background-color: #ecf0f1;
            --text-color: #2c3e50;
        }

        body {
            font-family: 'Frank Ruhl Libre', serif;
            background-color: var(--background-color);
            color: var(--text-color);
            line-height: 1.6;
        }

        .container {
            max-width: 800px;
            margin: 0 auto;
            padding: 2rem;
        }

        .content-area {
            background-color: white;
            border-radius: 0.5rem;
            box-shadow: 0 4px 6px rgba(0, 0, 0, 0.1);
            padding: 2rem;
        }

        .verse {
            padding: 0.75rem;
            border-radius: 0.25rem;
            margin-bottom: 0.75rem;
            background-color: rgba(236, 240, 241, 0.5);
        }

        .verse-number {
            font-weight: bold;
            color: var(--accent-color);
            margin-left: 0.5rem;
            font-size: 0.9em;
        }

        .header {
            text-align: center;
            margin-bottom: 2rem;
        }

        h1 {
            font-size: 2rem;
            color: var(--primary-color);
            margin-bottom: 1rem;
        }

        /* Navigation */
        .chapter-nav {
            display: flex;
            justify-content: space-between;
            margin: 2rem 0;
        }

        .nav-button {
            padding: 0.5rem 1rem;
            background-color: var(--accent-color);
            color: white;
            border-radius: 0.25rem;
            text-decoration: none;
            transition: background-color 0.3s ease;
        }

        .nav-button:hover {
            background-color: var(--primary-color);
        }

        /* Responsive Design */
        @media (max-width: 768px) {
            .container {
                padding: 1rem;
            }

            h1 {
                font-size: 1.5rem;
            }

            .verse {
                padding: 0.5rem;
            }
        }
    </style>

    <meta name="apple-itunes-app" content="app-id=6736739283">
    <script type="application/ld+json">
    {
      "@context": "https://schema.org",
      "@type": "SoftwareApplication",
      "name": "Tanakh Pro",
      "operatingSystem": "iOS",
      "applicationCategory": "EducationApplication",
      "offers": {
        "@type": "Offer",
        "price": "0.99",
        "priceCurrency": "USD"
      },
      "aggregateRating": {
        "@type": "AggregateRating",
        "ratingValue": "5",
        "ratingCount": "9"
      },
        "author": {
            "@type": "Person",
            "name": "Dor Pascal"
        },
        "description": "תנ״ך מקוון היא אפליקציה לקריאה בתנ״ך בכל מקום ובכל זמן. כל הפרקים והפסוקים בטקסט מלא עם ניקוד וטעמים.",
        "image": "https://dorpascal.com/images/tanakh-app-icon.png",
        "url": "https://apps.apple.com/il/app/tanakh-pro/id6736739283"
    }
    </script>



    <!-- Google Tag Manager -->
    <script async src="https://www.googletagmanager.com/gtag/js?id=G-T7HFKFX0PR"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'G-T7HFKFX0PR');
    </script>
</head>
<body>
    <div class="container">
        <nav aria-label="breadcrumb" class="text-sm mb-4">
            <ol class="list-none p-0 inline-flex">
                <li><a href="/tanakh">תנ״ך</a></li>
                <li><span class="mx-2">/</span></li>
                <li><a href="/tanakh/דברים">דברים</a></li>
                <li><span class="mx-2">/</span></li>
                <li aria-current="page">פרק א'</li>
            </ol>
        </nav>

        <div class="header">

  <a href="https://apps.apple.com/us/app/tanakh-pro/id6736739283?itscg=30200&itsct=apps_box_artwork&mttnsubad=6736739283" style="position: relative; width: 170px; height: 170px; overflow: hidden; display: inline-block; vertical-align: middle;
    --app-icon-mask: url('data:image/svg+xml,%0A%3Csvg%20xmlns%3D%22http%3A%2F%2Fwww.w3.org%2F2000%2Fsvg%22%20xml%3Aspace%3D%22preserve%22%20viewBox%3D%220%200%20230.5%20230.5%22%3E%0A%20%20%3Cpath%20fill-rule%3D%22evenodd%22%20stroke-linejoin%3D%22round%22%20stroke-miterlimit%3D%221.4%22%20clip-rule%3D%22evenodd%22%20d%3D%22M158.2%20230H64.1a320%20320%200%200%201-7-.1c-5%200-10-.5-15-1.3a50.8%2050.8%200%200%201-14.4-4.8%2048.2%2048.2%200%200%201-21-21%2050.9%2050.9%200%200%201-4.8-14.4%20100.7%20100.7%200%200%201-1.3-15v-7l-.1-8.2V64.1a320%20320%200%200%201%20.1-7c0-5%20.5-10%201.3-15a50.7%2050.7%200%200%201%204.8-14.4%2048.2%2048.2%200%200%201%2021-21%2051%2051%200%200%201%2014.4-4.8c5-.8%2010-1.2%2015-1.3a320%20320%200%200%201%207%200l8.2-.1h94.1a320%20320%200%200%201%207%20.1c5%200%2010%20.5%2015%201.3a52%2052%200%200%201%2014.4%204.8%2048.2%2048.2%200%200%201%2021%2021%2050.9%2050.9%200%200%201%204.8%2014.4c.8%205%201.2%2010%201.3%2015a320%20320%200%200%201%20.1%207v102.3l-.1%207c0%205-.5%2010-1.3%2015a50.7%2050.7%200%200%201-4.8%2014.4%2048.2%2048.2%200%200%201-21%2021%2050.8%2050.8%200%200%201-14.4%204.8c-5%20.8-10%201.2-15%201.3a320%20320%200%200%201-7%200l-8.2.1z%22%2F%3E%0A%3C%2Fsvg%3E%0A');">

      <img src="https://is1-ssl.mzstatic.com/image/thumb/Purple211/v4/d7/c9/05/d7c905b8-4d0a-742e-54b0-5592a4fb0039/AppIcon-0-0-1x_U007epad-0-1-85-220.png/540x540bb.jpg" alt="Tanakh Pro"
           style="width: 100%; height: 100%; object-fit: contain;
           mask-image: var(--app-icon-mask); -webkit-mask-image: var(--app-icon-mask);" />

<svg xmlns="http://www.w3.org/2000/svg" viewBox="0 0 230.5 230.5" style="position: absolute; top: 0; left: 0; width: 100%; height: 100%; pointer-events: none; box-sizing: border-box;">
  <path fill="none" stroke="#000" stroke-linejoin="round" stroke-miterlimit="1.4" stroke-opacity=".1" stroke-width="1" d="M158.2 230H64.1a320 320 0 0 1-7-.1c-5 0-10-.5-15-1.3a50.8 50.8 0 0 1-14.4-4.8 48.2 48.2 0 0 1-21-21 50.9 50.9 0 0 1-4.8-14.4 100.7 100.7 0 0 1-1.3-15v-7l-.1-8.2V64.1a320 320 0 0 1 .1-7c0-5 .5-10 1.3-15a50.7 50.7 0 0 1 4.8-14.4 48.2 48.2 0 0 1 21-21 51 51 0 0 1 14.4-4.8c5-.8 10-1.2 15-1.3a320 320 0 0 1 7 0l8.2-.1h94.1a320 320 0 0 1 7 .1c5 0 10 .5 15 1.3a52 52 0 0 1 14.4 4.8 48.2 48.2 0 0 1 21 21 50.9 50.9 0 0 1 4.8 14.4c.8 5 1.2 10 1.3 15a320 320 0 0 1 .1 7v102.3l-.1 7c0 5-.5 10-1.3 15a50.7 50.7 0 0 1-4.8 14.4 48.2 48.2 0 0 1-21 21 50.8 50.8 0 0 1-14.4 4.8c-5 .8-10 1.2-15 1.3a320 320 0 0 1-7 0l-8.2.1z" clip-rule="evenodd" vector-effect="non-scaling-stroke"/>
</svg>
</a>
            <h1>דברים פרק א'</h1>
        </div>

        <main class="content-area">
            <p class="verse" data-verse="1"><span class="verse-number">א'</span>אֵ֣לֶּה הַדְּבָרִ֗ים אֲשֶׁ֨ר דִּבֶּ֤ר מֹשֶׁה֙ אֶל־כׇּל־יִשְׂרָאֵ֔ל בְּעֵ֖בֶר הַיַּרְדֵּ֑ן בַּמִּדְבָּ֡ר בָּֽעֲרָבָה֩ מ֨וֹל ס֜וּף בֵּֽין־פָּארָ֧ן וּבֵֽין־תֹּ֛פֶל וְלָבָ֥ן וַחֲצֵרֹ֖ת וְדִ֥י זָהָֽב׃</p>
<p class="verse" data-verse="2"><span class="verse-number">ב'</span>אַחַ֨ד עָשָׂ֥ר יוֹם֙ מֵֽחֹרֵ֔ב דֶּ֖רֶךְ הַר־שֵׂעִ֑יר עַ֖ד קָדֵ֥שׁ בַּרְנֵֽעַ׃</p>
<p class="verse" data-verse="3"><span class="verse-number">ג'</span>וַיְהִי֙ בְּאַרְבָּעִ֣ים שָׁנָ֔ה בְּעַשְׁתֵּֽי־עָשָׂ֥ר חֹ֖דֶשׁ בְּאֶחָ֣ד לַחֹ֑דֶשׁ דִּבֶּ֤ר מֹשֶׁה֙ אֶל־בְּנֵ֣י יִשְׂרָאֵ֔ל כְּ֠כֹ֠ל אֲשֶׁ֨ר צִוָּ֧ה יְהֹוָ֛ה אֹת֖וֹ אֲלֵהֶֽם׃</p>
<p class="verse" data-verse="4"><span class="verse-number">ד'</span>אַחֲרֵ֣י הַכֹּת֗וֹ אֵ֚ת סִיחֹן֙ מֶ֣לֶךְ הָֽאֱמֹרִ֔י אֲשֶׁ֥ר יוֹשֵׁ֖ב בְּחֶשְׁבּ֑וֹן וְאֵ֗ת ע֚וֹג מֶ֣לֶךְ הַבָּשָׁ֔ן אֲשֶׁר־יוֹשֵׁ֥ב בְּעַשְׁתָּרֹ֖ת בְּאֶדְרֶֽעִי׃</p>
<p class="verse" data-verse="5"><span class="verse-number">ה'</span>בְּעֵ֥בֶר הַיַּרְדֵּ֖ן בְּאֶ֣רֶץ מוֹאָ֑ב הוֹאִ֣יל מֹשֶׁ֔ה בֵּאֵ֛ר אֶת־הַתּוֹרָ֥ה הַזֹּ֖את לֵאמֹֽר׃</p>
<p class="verse" data-verse="6"><span class="verse-number">ו'</span>יְהֹוָ֧ה אֱלֹהֵ֛ינוּ דִּבֶּ֥ר אֵלֵ֖ינוּ בְּחֹרֵ֣ב לֵאמֹ֑ר רַב־לָכֶ֥ם שֶׁ֖בֶת בָּהָ֥ר הַזֶּֽה׃</p>
<p class="verse" data-verse="7"><span class="verse-number">ז'</span>פְּנ֣וּ <b>׀</b> וּסְע֣וּ לָכֶ֗ם וּבֹ֨אוּ הַ֥ר הָֽאֱמֹרִי֮ וְאֶל־כׇּל־שְׁכֵנָיו֒ בָּעֲרָבָ֥ה בָהָ֛ר וּבַשְּׁפֵלָ֥ה וּבַנֶּ֖גֶב וּבְח֣וֹף הַיָּ֑ם אֶ֤רֶץ הַֽכְּנַעֲנִי֙ וְהַלְּבָנ֔וֹן עַד־הַנָּהָ֥ר הַגָּדֹ֖ל נְהַר־פְּרָֽת׃</p>
<p class="verse" data-verse="8"><span class="verse-number">ח'</span>רְאֵ֛ה נָתַ֥תִּי לִפְנֵיכֶ֖ם אֶת־הָאָ֑רֶץ בֹּ֚אוּ וּרְשׁ֣וּ אֶת־הָאָ֔רֶץ אֲשֶׁ֣ר נִשְׁבַּ֣ע יְ֠הֹוָ֠ה לַאֲבֹ֨תֵיכֶ֜ם לְאַבְרָהָ֨ם לְיִצְחָ֤ק וּֽלְיַעֲקֹב֙ לָתֵ֣ת לָהֶ֔ם וּלְזַרְעָ֖ם אַחֲרֵיהֶֽם׃</p>
<p class="verse" data-verse="9"><span class="verse-number">ט'</span>וָאֹמַ֣ר אֲלֵכֶ֔ם בָּעֵ֥ת הַהִ֖וא לֵאמֹ֑ר לֹא־אוּכַ֥ל לְבַדִּ֖י שְׂאֵ֥ת אֶתְכֶֽם׃</p>
<p class="verse" data-verse="10"><span class="verse-number">י'</span>יְהֹוָ֥ה אֱלֹהֵיכֶ֖ם הִרְבָּ֣ה אֶתְכֶ֑ם וְהִנְּכֶ֣ם הַיּ֔וֹם כְּכוֹכְבֵ֥י הַשָּׁמַ֖יִם לָרֹֽב׃</p>
<p class="verse" data-verse="11"><span class="verse-number">י"א</span>יְהֹוָ֞ה אֱלֹהֵ֣י אֲבֽוֹתֵכֶ֗ם יֹסֵ֧ף עֲלֵיכֶ֛ם כָּכֶ֖ם אֶ֣לֶף פְּעָמִ֑ים וִיבָרֵ֣ךְ אֶתְכֶ֔ם כַּאֲשֶׁ֖ר דִּבֶּ֥ר לָכֶֽם׃</p>
<p class="verse" data-verse="12"><span class="verse-number">י"ב</span>אֵיכָ֥ה אֶשָּׂ֖א לְבַדִּ֑י טׇרְחֲכֶ֥ם וּמַֽשַּׂאֲכֶ֖ם וְרִֽיבְכֶֽם׃</p>
<p class="verse" data-verse="13"><span class="verse-number">י"ג</span>הָב֣וּ לָ֠כֶ֠ם אֲנָשִׁ֨ים חֲכָמִ֧ים וּנְבֹנִ֛ים וִידֻעִ֖ים לְשִׁבְטֵיכֶ֑ם וַאֲשִׂימֵ֖ם בְּרָאשֵׁיכֶֽם׃</p>
<p class="verse" data-verse="14"><span class="verse-number">י"ד</span>וַֽתַּעֲנ֖וּ אֹתִ֑י וַתֹּ֣אמְר֔וּ טֽוֹב־הַדָּבָ֥ר אֲשֶׁר־דִּבַּ֖רְתָּ לַעֲשֽׂוֹת׃</p>
<p class="verse" data-verse="15"><span class="verse-number">ט"ו</span>וָאֶקַּ֞ח אֶת־רָאשֵׁ֣י שִׁבְטֵיכֶ֗ם אֲנָשִׁ֤ים חֲכָמִים֙ וִֽידֻעִ֔ים וָאֶתֵּ֥ן אוֹתָ֛ם רָאשִׁ֖ים עֲלֵיכֶ֑ם שָׂרֵ֨י אֲלָפִ֜ים וְשָׂרֵ֣י מֵא֗וֹת וְשָׂרֵ֤י חֲמִשִּׁים֙ וְשָׂרֵ֣י עֲשָׂרֹ֔ת וְשֹׁטְרִ֖ים לְשִׁבְטֵיכֶֽם׃</p>
<p class="verse" data-verse="16"><span class="verse-number">ט"ז</span>וָאֲצַוֶּה֙ אֶת־שֹׁ֣פְטֵיכֶ֔ם בָּעֵ֥ת הַהִ֖וא לֵאמֹ֑ר שָׁמֹ֤עַ בֵּין־אֲחֵיכֶם֙ וּשְׁפַטְתֶּ֣ם צֶ֔דֶק בֵּֽין־אִ֥ישׁ וּבֵין־אָחִ֖יו וּבֵ֥ין גֵּרֽוֹ׃</p>
<p class="verse" data-verse="17"><span class="verse-number">י"ז</span>לֹֽא־תַכִּ֨ירוּ פָנִ֜ים בַּמִּשְׁפָּ֗ט כַּקָּטֹ֤ן כַּגָּדֹל֙ תִּשְׁמָע֔וּן לֹ֤א תָג֙וּרוּ֙ מִפְּנֵי־אִ֔ישׁ כִּ֥י הַמִּשְׁפָּ֖ט לֵאלֹהִ֣ים ה֑וּא וְהַדָּבָר֙ אֲשֶׁ֣ר יִקְשֶׁ֣ה מִכֶּ֔ם תַּקְרִב֥וּן אֵלַ֖י וּשְׁמַעְתִּֽיו׃</p>
<p class="verse" data-verse="18"><span class="verse-number">י"ח</span>וָאֲצַוֶּ֥ה אֶתְכֶ֖ם בָּעֵ֣ת הַהִ֑וא אֵ֥ת כׇּל־הַדְּבָרִ֖ים אֲשֶׁ֥ר תַּעֲשֽׂוּן׃</p>
<p class="verse" data-verse="19"><span class="verse-number">י"ט</span>וַנִּסַּ֣ע מֵחֹרֵ֗ב וַנֵּ֡לֶךְ אֵ֣ת כׇּל־הַמִּדְבָּ֣ר הַגָּדוֹל֩ וְהַנּוֹרָ֨א הַה֜וּא אֲשֶׁ֣ר רְאִיתֶ֗ם דֶּ֚רֶךְ הַ֣ר הָֽאֱמֹרִ֔י כַּאֲשֶׁ֥ר צִוָּ֛ה יְהֹוָ֥ה אֱלֹהֵ֖ינוּ אֹתָ֑נוּ וַנָּבֹ֕א עַ֖ד קָדֵ֥שׁ בַּרְנֵֽעַ׃</p>
<p class="verse" data-verse="20"><span class="verse-number">כ'</span>וָאֹמַ֖ר אֲלֵכֶ֑ם בָּאתֶם֙ עַד־הַ֣ר הָאֱמֹרִ֔י אֲשֶׁר־יְהֹוָ֥ה אֱלֹהֵ֖ינוּ נֹתֵ֥ן לָֽנוּ׃</p>
<p class="verse" data-verse="21"><span class="verse-number">כ"א</span>רְ֠אֵ֠ה נָתַ֨ן יְהֹוָ֧ה אֱלֹהֶ֛יךָ לְפָנֶ֖יךָ אֶת־הָאָ֑רֶץ עֲלֵ֣ה רֵ֗שׁ כַּאֲשֶׁר֩ דִּבֶּ֨ר יְהֹוָ֜ה אֱלֹהֵ֤י אֲבֹתֶ֙יךָ֙ לָ֔ךְ אַל־תִּירָ֖א וְאַל־תֵּחָֽת׃</p>
<p class="verse" data-verse="22"><span class="verse-number">כ"ב</span>וַתִּקְרְב֣וּן אֵלַי֮ כֻּלְּכֶם֒ וַתֹּאמְר֗וּ נִשְׁלְחָ֤ה אֲנָשִׁים֙ לְפָנֵ֔ינוּ וְיַחְפְּרוּ־לָ֖נוּ אֶת־הָאָ֑רֶץ וְיָשִׁ֤בוּ אֹתָ֙נוּ֙ דָּבָ֔ר אֶת־הַדֶּ֙רֶךְ֙ אֲשֶׁ֣ר נַעֲלֶה־בָּ֔הּ וְאֵת֙ הֶֽעָרִ֔ים אֲשֶׁ֥ר נָבֹ֖א אֲלֵיהֶֽן׃</p>
<p class="verse" data-verse="23"><span class="verse-number">כ"ג</span>וַיִּיטַ֥ב בְּעֵינַ֖י הַדָּבָ֑ר וָאֶקַּ֤ח מִכֶּם֙ שְׁנֵ֣ים עָשָׂ֣ר אֲנָשִׁ֔ים אִ֥ישׁ אֶחָ֖ד לַשָּֽׁבֶט׃</p>
<p class="verse" data-verse="24"><span class="verse-number">כ"ד</span>וַיִּפְנוּ֙ וַיַּעֲל֣וּ הָהָ֔רָה וַיָּבֹ֖אוּ עַד־נַ֣חַל אֶשְׁכֹּ֑ל וַֽיְרַגְּל֖וּ אֹתָֽהּ׃</p>
<p class="verse" data-verse="25"><span class="verse-number">כ"ה</span>וַיִּקְח֤וּ בְיָדָם֙ מִפְּרִ֣י הָאָ֔רֶץ וַיּוֹרִ֖דוּ אֵלֵ֑ינוּ וַיָּשִׁ֨בוּ אֹתָ֤נוּ דָבָר֙ וַיֹּ֣אמְר֔וּ טוֹבָ֣ה הָאָ֔רֶץ אֲשֶׁר־יְהֹוָ֥ה אֱלֹהֵ֖ינוּ נֹתֵ֥ן לָֽנוּ׃</p>
<p class="verse" data-verse="26"><span class="verse-number">כ"ו</span>וְלֹ֥א אֲבִיתֶ֖ם לַעֲלֹ֑ת וַתַּמְר֕וּ אֶת־פִּ֥י יְהֹוָ֖ה אֱלֹהֵיכֶֽם׃</p>
<p class="verse" data-verse="27"><span class="verse-number">כ"ז</span>וַתֵּרָגְנ֤וּ בְאׇהֳלֵיכֶם֙ וַתֹּ֣אמְר֔וּ בְּשִׂנְאַ֤ת יְהֹוָה֙ אֹתָ֔נוּ הוֹצִיאָ֖נוּ מֵאֶ֣רֶץ מִצְרָ֑יִם לָתֵ֥ת אֹתָ֛נוּ בְּיַ֥ד הָאֱמֹרִ֖י לְהַשְׁמִידֵֽנוּ׃</p>
<p class="verse" data-verse="28"><span class="verse-number">כ"ח</span>אָנָ֣ה <b>׀</b> אֲנַ֣חְנוּ עֹלִ֗ים אַחֵ֩ינוּ֩ הֵמַ֨סּוּ אֶת־לְבָבֵ֜נוּ לֵאמֹ֗ר עַ֣ם גָּד֤וֹל וָרָם֙ מִמֶּ֔נּוּ עָרִ֛ים גְּדֹלֹ֥ת וּבְצוּרֹ֖ת בַּשָּׁמָ֑יִם וְגַם־בְּנֵ֥י עֲנָקִ֖ים רָאִ֥ינוּ שָֽׁם׃</p>
<p class="verse" data-verse="29"><span class="verse-number">כ"ט</span>וָאֹמַ֖ר אֲלֵכֶ֑ם לֹֽא־תַעַרְצ֥וּן וְֽלֹא־תִירְא֖וּן מֵהֶֽם׃</p>
<p class="verse" data-verse="30"><span class="verse-number">ל'</span>יְהֹוָ֤ה אֱלֹֽהֵיכֶם֙ הַהֹלֵ֣ךְ לִפְנֵיכֶ֔ם ה֖וּא יִלָּחֵ֣ם לָכֶ֑ם כְּ֠כֹ֠ל אֲשֶׁ֨ר עָשָׂ֧ה אִתְּכֶ֛ם בְּמִצְרַ֖יִם לְעֵינֵיכֶֽם׃</p>
<p class="verse" data-verse="31"><span class="verse-number">ל"א</span>וּבַמִּדְבָּר֙ אֲשֶׁ֣ר רָאִ֔יתָ אֲשֶׁ֤ר נְשָׂאֲךָ֙ יְהֹוָ֣ה אֱלֹהֶ֔יךָ כַּאֲשֶׁ֥ר יִשָּׂא־אִ֖ישׁ אֶת־בְּנ֑וֹ בְּכׇל־הַדֶּ֙רֶךְ֙ אֲשֶׁ֣ר הֲלַכְתֶּ֔ם עַד־בֹּאֲכֶ֖ם עַד־הַמָּק֥וֹם הַזֶּֽה׃</p>
<p class="verse" data-verse="32"><span class="verse-number">ל"ב</span>וּבַדָּבָ֖ר הַזֶּ֑ה אֵֽינְכֶם֙ מַאֲמִינִ֔ם בַּיהֹוָ֖ה אֱלֹהֵיכֶֽם׃</p>
<p class="verse" data-verse="33"><span class="verse-number">ל"ג</span>הַהֹלֵ֨ךְ לִפְנֵיכֶ֜ם בַּדֶּ֗רֶךְ לָת֥וּר לָכֶ֛ם מָק֖וֹם לַחֲנֹֽתְכֶ֑ם בָּאֵ֣שׁ <b>׀</b> לַ֗יְלָה לַרְאֹֽתְכֶם֙ בַּדֶּ֙רֶךְ֙ אֲשֶׁ֣ר תֵּֽלְכוּ־בָ֔הּ וּבֶעָנָ֖ן יוֹמָֽם׃</p>
<p class="verse" data-verse="34"><span class="verse-number">ל"ד</span>וַיִּשְׁמַ֥ע יְהֹוָ֖ה אֶת־ק֣וֹל דִּבְרֵיכֶ֑ם וַיִּקְצֹ֖ף וַיִּשָּׁבַ֥ע לֵאמֹֽר׃</p>
<p class="verse" data-verse="35"><span class="verse-number">ל"ה</span>אִם־יִרְאֶ֥ה אִישׁ֙ בָּאֲנָשִׁ֣ים הָאֵ֔לֶּה הַדּ֥וֹר הָרָ֖ע הַזֶּ֑ה אֵ֚ת הָאָ֣רֶץ הַטּוֹבָ֔ה אֲשֶׁ֣ר נִשְׁבַּ֔עְתִּי לָתֵ֖ת לַאֲבֹתֵיכֶֽם׃</p>
<p class="verse" data-verse="36"><span class="verse-number">ל"ו</span>זֽוּלָתִ֞י כָּלֵ֤ב בֶּן־יְפֻנֶּה֙ ה֣וּא יִרְאֶ֔נָּה וְלֽוֹ־אֶתֵּ֧ן אֶת־הָאָ֛רֶץ אֲשֶׁ֥ר דָּֽרַךְ־בָּ֖הּ וּלְבָנָ֑יו יַ֕עַן אֲשֶׁ֥ר מִלֵּ֖א אַחֲרֵ֥י יְהֹוָֽה׃</p>
<p class="verse" data-verse="37"><span class="verse-number">ל"ז</span>גַּם־בִּי֙ הִתְאַנַּ֣ף יְהֹוָ֔ה בִּגְלַלְכֶ֖ם לֵאמֹ֑ר גַּם־אַתָּ֖ה לֹא־תָבֹ֥א שָֽׁם׃</p>
<p class="verse" data-verse="38"><span class="verse-number">ל"ח</span>יְהוֹשֻׁ֤עַ בִּן־נוּן֙ הָעֹמֵ֣ד לְפָנֶ֔יךָ ה֖וּא יָ֣בֹא שָׁ֑מָּה אֹת֣וֹ חַזֵּ֔ק כִּי־ה֖וּא יַנְחִלֶ֥נָּה אֶת־יִשְׂרָאֵֽל׃</p>
<p class="verse" data-verse="39"><span class="verse-number">ל"ט</span>וְטַפְּכֶם֩ אֲשֶׁ֨ר אֲמַרְתֶּ֜ם לָבַ֣ז יִהְיֶ֗ה וּ֠בְנֵיכֶ֠ם אֲשֶׁ֨ר לֹא־יָדְע֤וּ הַיּוֹם֙ ט֣וֹב וָרָ֔ע הֵ֖מָּה יָבֹ֣אוּ שָׁ֑מָּה וְלָהֶ֣ם אֶתְּנֶ֔נָּה וְהֵ֖ם יִירָשֽׁוּהָ׃</p>
<p class="verse" data-verse="40"><span class="verse-number">מ'</span>וְאַתֶּ֖ם פְּנ֣וּ לָכֶ֑ם וּסְע֥וּ הַמִּדְבָּ֖רָה דֶּ֥רֶךְ יַם־סֽוּף׃</p>
<p class="verse" data-verse="41"><span class="verse-number">מ"א</span>וַֽתַּעֲנ֣וּ <b>׀</b> וַתֹּאמְר֣וּ אֵלַ֗י חָטָ֘אנוּ֮ לַיהֹוָה֒ אֲנַ֤חְנוּ נַעֲלֶה֙ וְנִלְחַ֔מְנוּ כְּכֹ֥ל אֲשֶׁר־צִוָּ֖נוּ יְהֹוָ֣ה אֱלֹהֵ֑ינוּ וַֽתַּחְגְּר֗וּ אִ֚ישׁ אֶת־כְּלֵ֣י מִלְחַמְתּ֔וֹ וַתָּהִ֖ינוּ לַעֲלֹ֥ת הָהָֽרָה׃</p>
<p class="verse" data-verse="42"><span class="verse-number">מ"ב</span>וַיֹּ֨אמֶר יְהֹוָ֜ה אֵלַ֗י אֱמֹ֤ר לָהֶם֙ לֹ֤א תַֽעֲלוּ֙ וְלֹא־תִלָּ֣חֲמ֔וּ כִּ֥י אֵינֶ֖נִּי בְּקִרְבְּכֶ֑ם וְלֹא֙ תִּנָּ֣גְפ֔וּ לִפְנֵ֖י אֹיְבֵיכֶֽם׃</p>
<p class="verse" data-verse="43"><span class="verse-number">מ"ג</span>וָאֲדַבֵּ֥ר אֲלֵיכֶ֖ם וְלֹ֣א שְׁמַעְתֶּ֑ם וַתַּמְרוּ֙ אֶת־פִּ֣י יְהֹוָ֔ה וַתָּזִ֖דוּ וַתַּעֲל֥וּ הָהָֽרָה׃</p>
<p class="verse" data-verse="44"><span class="verse-number">מ"ד</span>וַיֵּצֵ֨א הָאֱמֹרִ֜י הַיֹּשֵׁ֨ב בָּהָ֤ר הַהוּא֙ לִקְרַאתְכֶ֔ם וַיִּרְדְּפ֣וּ אֶתְכֶ֔ם כַּאֲשֶׁ֥ר תַּעֲשֶׂ֖ינָה הַדְּבֹרִ֑ים וַֽיַּכְּת֥וּ אֶתְכֶ֛ם בְּשֵׂעִ֖יר עַד־חׇרְמָֽה׃</p>
<p class="verse" data-verse="45"><span class="verse-number">מ"ה</span>וַתָּשֻׁ֥בוּ וַתִּבְכּ֖וּ לִפְנֵ֣י יְהֹוָ֑ה וְלֹֽא־שָׁמַ֤ע יְהֹוָה֙ בְּקֹ֣לְכֶ֔ם וְלֹ֥א הֶאֱזִ֖ין אֲלֵיכֶֽם׃</p>
<p class="verse" data-verse="46"><span class="verse-number">מ"ו</span>וַתֵּשְׁב֥וּ בְקָדֵ֖שׁ יָמִ֣ים רַבִּ֑ים כַּיָּמִ֖ים אֲשֶׁ֥ר יְשַׁבְתֶּֽם׃</p>
        </main>

        <nav class="chapter-nav" aria-label="ניווט בין פרקים">
            <a href="/tanakh/%D7%91%D7%9E%D7%93%D7%91%D7%A8/36" class="nav-button prev-chapter" rel="prev">פרק קודם</a>
            <a href="/tanakh/%D7%93%D7%91%D7%A8%D7%99%D7%9D/2" class="nav-button next-chapter" rel="next">פרק הבא</a>
        </nav>
    </div>

    <footer class="text-center mt-8 text-sm text-gray-600">
        <p>© תנ״ך מקוון - כל הזכויות שמורות</p>

    <a href="https://apps.apple.com/us/app/tanakh-pro/id6736739283?itscg=30200&itsct=apps_box_badge&mttnsubad=6736739283" style="display: inline-block;">
    <img src="https://toolbox.marketingtools.apple.com/api/v2/badges/download-on-the-app-store/black/en-us?releaseDate=1728518400" alt="Download on the App Store" style="width: 246px; height: 82px; vertical-align: middle; object-fit: contain;" />
    </a>

    </footer>
</body>
</html>