<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">

    <!-- Basic SEO -->
    <title>יחזקאל פרק כ"ז | תנ״ך מקוון - קריאה בתנ״ך</title>
    <meta name="description" content="קרא את יחזקאל פרק כ"ז בתנ״ך המקוון. גישה חופשית לטקסט המלא עם ניקוד, טעמים ופרשנות.">
    <meta name="keywords" content="תנ״ך, יחזקאל, פרק כ"ז, תנ״ך מקוון, קריאה בתנ״ך, תורה, נביאים, כתובים">
    <meta name="author" content="תנ״ך מקוון">

    <!-- Canonical URL -->
    <link rel="canonical" href="https://dorpascal.com/tanakh/יחזקאל/27">

    <!-- Open Graph / Facebook -->
    <meta property="og:type" content="article">
    <meta property="og:url" content="https://dorpascal.com/tanakh/יחזקאל/27">
    <meta property="og:title" content="יחזקאל פרק כ"ז | תנ״ך מקוון">
    <meta property="og:description" content="קרא את יחזקאל פרק כ"ז בתנ״ך המקוון. גישה חופשית לטקסט המלא עם ניקוד וטעמים.">
    <meta property="og:image" content="https://dorpascal.com/images/tanakh-og-image.png">
    <meta property="og:site_name" content="תנ״ך מקוון">
    <meta property="og:locale" content="he_IL">

    <!-- Twitter -->
    <meta name="twitter:card" content="summary_large_image">
    <meta name="twitter:url" content="https://dorpascal.com/tanakh/יחזקאל/27">
    <meta name="twitter:title" content="יחזקאל פרק כ"ז | תנ״ך מקוון">
    <meta name="twitter:description" content="קרא את יחזקאל פרק כ"ז בתנ״ך המקוון. גישה חופשית לטקסט המלא.">
    <meta name="twitter:image" content="https://dorpascal.com/images/tanakh-og-image.png">

    <!-- Additional SEO Meta Tags -->
    <meta name="robots" content="index, follow">
    <meta name="googlebot" content="index, follow">
    <meta name="language" content="Hebrew">
    <meta name="revisit-after" content="7 days">

    <!-- Mobile App Tags -->
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta name="apple-mobile-web-app-title" content="תנ״ך מקוון">

    <!-- Favicon -->
    <link rel="icon" type="image/png" sizes="32x32" href="/favicon-32x32.png">
    <link rel="icon" type="image/png" sizes="16x16" href="/favicon-16x16.png">
    <link rel="apple-touch-icon" sizes="180x180" href="/apple-touch-icon.png">

    <!-- Schema.org Markup -->
    <script type="application/ld+json">
    {
      "@context": "https://schema.org",
      "@type": "Chapter",
      "name": "יחזקאל פרק כ"ז",
      "isPartOf": {
        "@type": "Book",
        "name": "יחזקאל",
        "inLanguage": "he",
        "bookFormat": "DigitalFormat"
      },
      "position": 27,
      "url": "https://dorpascal.com/tanakh/יחזקאל/27",
      "description": "קרא את יחזקאל פרק כ"ז בתנ״ך המקוון",
      "publisher": {
        "@type": "Organization",
        "name": "תנ״ך מקוון"
      },
      "inLanguage": "he",
      "accessMode": "textual",
      "accessibilityFeature": ["readingOrder", "structuralNavigation", "tableOfContents"],
      "isAccessibleForFree": true
    }
    </script>

    <!-- BreadcrumbList Schema -->
    <script type="application/ld+json">
    {
      "@context": "https://schema.org",
      "@type": "BreadcrumbList",
      "itemListElement": [{
        "@type": "ListItem",
        "position": 1,
        "name": "דף הבית",
        "item": "https://dorpascal.com"
      },{
        "@type": "ListItem",
        "position": 2,
        "name": "תנ״ך מקוון",
        "item": "https://dorpascal.com/tanakh"
      },{
        "@type": "ListItem",
        "position": 3,
        "name": "יחזקאל",
        "item": "https://dorpascal.com/tanakh/יחזקאל"
      },{
        "@type": "ListItem",
        "position": 4,
        "name": "פרק כ"ז",
        "item": "https://dorpascal.com/tanakh/יחזקאל/27"
      }]
    }
    </script>

    <link href="https://cdnjs.cloudflare.com/ajax/libs/tailwindcss/2.2.19/tailwind.min.css" rel="stylesheet">
    <style>
        @import url('https://fonts.googleapis.com/css2?family=Frank+Ruhl+Libre:wght@300;400;700&display=swap');

        :root {
            --primary-color: #2c3e50;
            --secondary-color: #34495e;
            --accent-color: #e67e22;
            --background-color: #ecf0f1;
            --text-color: #2c3e50;
        }

        body {
            font-family: 'Frank Ruhl Libre', serif;
            background-color: var(--background-color);
            color: var(--text-color);
            line-height: 1.6;
        }

        .container {
            max-width: 800px;
            margin: 0 auto;
            padding: 2rem;
        }

        .content-area {
            background-color: white;
            border-radius: 0.5rem;
            box-shadow: 0 4px 6px rgba(0, 0, 0, 0.1);
            padding: 2rem;
        }

        .verse {
            padding: 0.75rem;
            border-radius: 0.25rem;
            margin-bottom: 0.75rem;
            background-color: rgba(236, 240, 241, 0.5);
        }

        .verse-number {
            font-weight: bold;
            color: var(--accent-color);
            margin-left: 0.5rem;
            font-size: 0.9em;
        }

        .header {
            text-align: center;
            margin-bottom: 2rem;
        }

        h1 {
            font-size: 2rem;
            color: var(--primary-color);
            margin-bottom: 1rem;
        }

        /* Navigation */
        .chapter-nav {
            display: flex;
            justify-content: space-between;
            margin: 2rem 0;
        }

        .nav-button {
            padding: 0.5rem 1rem;
            background-color: var(--accent-color);
            color: white;
            border-radius: 0.25rem;
            text-decoration: none;
            transition: background-color 0.3s ease;
        }

        .nav-button:hover {
            background-color: var(--primary-color);
        }

        /* Responsive Design */
        @media (max-width: 768px) {
            .container {
                padding: 1rem;
            }

            h1 {
                font-size: 1.5rem;
            }

            .verse {
                padding: 0.5rem;
            }
        }
    </style>

    <meta name="apple-itunes-app" content="app-id=6736739283">
    <script type="application/ld+json">
    {
      "@context": "https://schema.org",
      "@type": "SoftwareApplication",
      "name": "Tanakh Pro",
      "operatingSystem": "iOS",
      "applicationCategory": "EducationApplication",
      "offers": {
        "@type": "Offer",
        "price": "0.99",
        "priceCurrency": "USD"
      },
      "aggregateRating": {
        "@type": "AggregateRating",
        "ratingValue": "5",
        "ratingCount": "9"
      },
        "author": {
            "@type": "Person",
            "name": "Dor Pascal"
        },
        "description": "תנ״ך מקוון היא אפליקציה לקריאה בתנ״ך בכל מקום ובכל זמן. כל הפרקים והפסוקים בטקסט מלא עם ניקוד וטעמים.",
        "image": "https://dorpascal.com/images/tanakh-app-icon.png",
        "url": "https://apps.apple.com/il/app/tanakh-pro/id6736739283"
    }
    </script>



    <!-- Google Tag Manager -->
    <script async src="https://www.googletagmanager.com/gtag/js?id=G-T7HFKFX0PR"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'G-T7HFKFX0PR');
    </script>
</head>
<body>
    <div class="container">
        <nav aria-label="breadcrumb" class="text-sm mb-4">
            <ol class="list-none p-0 inline-flex">
                <li><a href="/tanakh">תנ״ך</a></li>
                <li><span class="mx-2">/</span></li>
                <li><a href="/tanakh/יחזקאל">יחזקאל</a></li>
                <li><span class="mx-2">/</span></li>
                <li aria-current="page">פרק כ"ז</li>
            </ol>
        </nav>

        <div class="header">

  <a href="https://apps.apple.com/us/app/tanakh-pro/id6736739283?itscg=30200&itsct=apps_box_artwork&mttnsubad=6736739283" style="position: relative; width: 170px; height: 170px; overflow: hidden; display: inline-block; vertical-align: middle;
    --app-icon-mask: url('data:image/svg+xml,%0A%3Csvg%20xmlns%3D%22http%3A%2F%2Fwww.w3.org%2F2000%2Fsvg%22%20xml%3Aspace%3D%22preserve%22%20viewBox%3D%220%200%20230.5%20230.5%22%3E%0A%20%20%3Cpath%20fill-rule%3D%22evenodd%22%20stroke-linejoin%3D%22round%22%20stroke-miterlimit%3D%221.4%22%20clip-rule%3D%22evenodd%22%20d%3D%22M158.2%20230H64.1a320%20320%200%200%201-7-.1c-5%200-10-.5-15-1.3a50.8%2050.8%200%200%201-14.4-4.8%2048.2%2048.2%200%200%201-21-21%2050.9%2050.9%200%200%201-4.8-14.4%20100.7%20100.7%200%200%201-1.3-15v-7l-.1-8.2V64.1a320%20320%200%200%201%20.1-7c0-5%20.5-10%201.3-15a50.7%2050.7%200%200%201%204.8-14.4%2048.2%2048.2%200%200%201%2021-21%2051%2051%200%200%201%2014.4-4.8c5-.8%2010-1.2%2015-1.3a320%20320%200%200%201%207%200l8.2-.1h94.1a320%20320%200%200%201%207%20.1c5%200%2010%20.5%2015%201.3a52%2052%200%200%201%2014.4%204.8%2048.2%2048.2%200%200%201%2021%2021%2050.9%2050.9%200%200%201%204.8%2014.4c.8%205%201.2%2010%201.3%2015a320%20320%200%200%201%20.1%207v102.3l-.1%207c0%205-.5%2010-1.3%2015a50.7%2050.7%200%200%201-4.8%2014.4%2048.2%2048.2%200%200%201-21%2021%2050.8%2050.8%200%200%201-14.4%204.8c-5%20.8-10%201.2-15%201.3a320%20320%200%200%201-7%200l-8.2.1z%22%2F%3E%0A%3C%2Fsvg%3E%0A');">

      <img src="https://is1-ssl.mzstatic.com/image/thumb/Purple211/v4/d7/c9/05/d7c905b8-4d0a-742e-54b0-5592a4fb0039/AppIcon-0-0-1x_U007epad-0-1-85-220.png/540x540bb.jpg" alt="Tanakh Pro"
           style="width: 100%; height: 100%; object-fit: contain;
           mask-image: var(--app-icon-mask); -webkit-mask-image: var(--app-icon-mask);" />

<svg xmlns="http://www.w3.org/2000/svg" viewBox="0 0 230.5 230.5" style="position: absolute; top: 0; left: 0; width: 100%; height: 100%; pointer-events: none; box-sizing: border-box;">
  <path fill="none" stroke="#000" stroke-linejoin="round" stroke-miterlimit="1.4" stroke-opacity=".1" stroke-width="1" d="M158.2 230H64.1a320 320 0 0 1-7-.1c-5 0-10-.5-15-1.3a50.8 50.8 0 0 1-14.4-4.8 48.2 48.2 0 0 1-21-21 50.9 50.9 0 0 1-4.8-14.4 100.7 100.7 0 0 1-1.3-15v-7l-.1-8.2V64.1a320 320 0 0 1 .1-7c0-5 .5-10 1.3-15a50.7 50.7 0 0 1 4.8-14.4 48.2 48.2 0 0 1 21-21 51 51 0 0 1 14.4-4.8c5-.8 10-1.2 15-1.3a320 320 0 0 1 7 0l8.2-.1h94.1a320 320 0 0 1 7 .1c5 0 10 .5 15 1.3a52 52 0 0 1 14.4 4.8 48.2 48.2 0 0 1 21 21 50.9 50.9 0 0 1 4.8 14.4c.8 5 1.2 10 1.3 15a320 320 0 0 1 .1 7v102.3l-.1 7c0 5-.5 10-1.3 15a50.7 50.7 0 0 1-4.8 14.4 48.2 48.2 0 0 1-21 21 50.8 50.8 0 0 1-14.4 4.8c-5 .8-10 1.2-15 1.3a320 320 0 0 1-7 0l-8.2.1z" clip-rule="evenodd" vector-effect="non-scaling-stroke"/>
</svg>
</a>
            <h1>יחזקאל פרק כ"ז</h1>
        </div>

        <main class="content-area">
            <p class="verse" data-verse="1"><span class="verse-number">א'</span>וַיְהִ֥י דְבַר־יְהֹוָ֖ה אֵלַ֥י לֵאמֹֽר׃</p>
<p class="verse" data-verse="2"><span class="verse-number">ב'</span>וְאַתָּ֣ה בֶן־אָדָ֔ם שָׂ֥א עַל־צֹ֖ר קִינָֽה׃</p>
<p class="verse" data-verse="3"><span class="verse-number">ג'</span>וְאָמַרְתָּ֣ לְצ֗וֹר <span class="mam-kq"><span class="mam-kq-k">(הישבתי)</span> <span class="mam-kq-q">[הַיֹּשֶׁ֙בֶת֙]</span></span> עַל־מְבוֹאֹ֣ת יָ֔ם רֹכֶ֙לֶת֙ הָֽעַמִּ֔ים אֶל־אִיִּ֖ים רַבִּ֑ים <span class="mam-spi-samekh">{ס}</span>         כֹּ֤ה אָמַר֙ אֲדֹנָ֣י יֱהֹוִ֔ה צ֕וֹר אַ֣תְּ אָמַ֔רְתְּ אֲנִ֖י כְּלִ֥ילַת יֹֽפִי׃</p>
<p class="verse" data-verse="4"><span class="verse-number">ד'</span>בְּלֵ֥ב יַמִּ֖ים גְּבוּלָ֑יִךְ בֹּנַ֕יִךְ כָּלְל֖וּ יׇפְיֵֽךְ׃</p>
<p class="verse" data-verse="5"><span class="verse-number">ה'</span>בְּרוֹשִׁ֤ים מִשְּׂנִיר֙ בָּ֣נוּ לָ֔ךְ אֵ֖ת כׇּל־לֻחֹתָ֑יִם אֶ֤רֶז מִלְּבָנוֹן֙ לָקָ֔חוּ לַעֲשׂ֥וֹת תֹּ֖רֶן עָלָֽיִךְ׃</p>
<p class="verse" data-verse="6"><span class="verse-number">ו'</span>אַלּוֹנִים֙ מִבָּשָׁ֔ן עָשׂ֖וּ מִשּׁוֹטָ֑יִךְ קַרְשֵׁ֤ךְ עָֽשׂוּ־שֵׁן֙ בַּת־אֲשֻׁרִ֔ים מֵאִיֵּ֖י כִּתִּיִּֽם׃</p>
<p class="verse" data-verse="7"><span class="verse-number">ז'</span>שֵׁשׁ־בְּרִקְמָ֤ה מִמִּצְרַ֙יִם֙ הָיָ֣ה מִפְרָשֵׂ֔ךְ לִֽהְי֥וֹת לָ֖ךְ לְנֵ֑ס תְּכֵ֧לֶת וְאַרְגָּמָ֛ן מֵאִיֵּ֥י אֱלִישָׁ֖ה הָיָ֥ה מְכַסֵּֽךְ׃</p>
<p class="verse" data-verse="8"><span class="verse-number">ח'</span>יֹשְׁבֵ֤י צִידוֹן֙ וְאַרְוַ֔ד הָי֥וּ שָׁטִ֖ים לָ֑ךְ חֲכָמַ֤יִךְ צוֹר֙ הָ֣יוּ בָ֔ךְ הֵ֖מָּה חֹבְלָֽיִךְ׃</p>
<p class="verse" data-verse="9"><span class="verse-number">ט'</span>זִקְנֵ֨י גְבַ֤ל וַחֲכָמֶ֙יהָ֙ הָ֣יוּ בָ֔ךְ מַחֲזִיקֵ֖י בִּדְקֵ֑ךְ כׇּל־אֳנִיּ֨וֹת הַיָּ֤ם וּמַלָּֽחֵיהֶם֙ הָ֣יוּ בָ֔ךְ לַעֲרֹ֖ב מַעֲרָבֵֽךְ׃</p>
<p class="verse" data-verse="10"><span class="verse-number">י'</span>פָּרַ֨ס וְל֤וּד וּפוּט֙ הָי֣וּ בְחֵילֵ֔ךְ אַנְשֵׁ֖י מִלְחַמְתֵּ֑ךְ מָגֵ֤ן וְכוֹבַע֙ תִּלּוּ־בָ֔ךְ הֵ֖מָּה נָתְנ֥וּ הֲדָרֵֽךְ׃</p>
<p class="verse" data-verse="11"><span class="verse-number">י"א</span>בְּנֵ֧י אַרְוַ֣ד וְחֵילֵ֗ךְ עַל־חוֹמוֹתַ֙יִךְ֙ סָבִ֔יב וְגַ֨מָּדִ֔ים בְּמִגְדְּלוֹתַ֖יִךְ הָי֑וּ שִׁלְטֵיהֶ֞ם תִּלּ֤וּ עַל־חוֹמוֹתַ֙יִךְ֙ סָבִ֔יב הֵ֖מָּה כָּלְל֥וּ יׇפְיֵֽךְ׃</p>
<p class="verse" data-verse="12"><span class="verse-number">י"ב</span>תַּרְשִׁ֥ישׁ סֹחַרְתֵּ֖ךְ מֵרֹ֣ב כׇּל־ה֑וֹן בְּכֶ֤סֶף בַּרְזֶל֙ בְּדִ֣יל וְעוֹפֶ֔רֶת נָתְנ֖וּ עִזְבוֹנָֽיִךְ׃</p>
<p class="verse" data-verse="13"><span class="verse-number">י"ג</span>יָוָ֤ן תֻּבַל֙ וָמֶ֔שֶׁךְ הֵ֖מָּה רֹכְלָ֑יִךְ בְּנֶ֤פֶשׁ אָדָם֙ וּכְלֵ֣י נְחֹ֔שֶׁת נָתְנ֖וּ מַעֲרָבֵֽךְ׃</p>
<p class="verse" data-verse="14"><span class="verse-number">י"ד</span>מִבֵּ֖ית תּוֹגַרְמָ֑ה סוּסִ֤ים וּפָרָשִׁים֙ וּפְרָדִ֔ים נָתְנ֖וּ עִזְבוֹנָֽיִךְ׃</p>
<p class="verse" data-verse="15"><span class="verse-number">ט"ו</span>בְּנֵ֤י דְדָן֙ רֹכְלַ֔יִךְ אִיִּ֥ים רַבִּ֖ים סְחֹרַ֣ת יָדֵ֑ךְ קַרְנ֥וֹת שֵׁן֙ <span class="mam-kq"><span class="mam-kq-k">(והובנם)</span> <span class="mam-kq-q">[וְהׇבְנִ֔ים]</span></span> הֵשִׁ֖יבוּ אֶשְׁכָּרֵֽךְ׃</p>
<p class="verse" data-verse="16"><span class="verse-number">ט"ז</span>אֲרָ֥ם סֹחַרְתֵּ֖ךְ מֵרֹ֣ב מַֽעֲשָׂ֑יִךְ בְּ֠נֹ֠פֶךְ אַרְגָּמָ֨ן וְרִקְמָ֤ה וּבוּץ֙ וְרָאמֹ֣ת וְכַדְכֹּ֔ד נָתְנ֖וּ בְּעִזְבוֹנָֽיִךְ׃</p>
<p class="verse" data-verse="17"><span class="verse-number">י"ז</span>יְהוּדָה֙ וְאֶ֣רֶץ יִשְׂרָאֵ֔ל הֵ֖מָּה רֹכְלָ֑יִךְ בְּחִטֵּ֣י מִ֠נִּ֠ית וּפַנַּ֨ג וּדְבַ֤שׁ וָשֶׁ֙מֶן֙ וָצֹ֔רִי נָתְנ֖וּ מַעֲרָבֵֽךְ׃</p>
<p class="verse" data-verse="18"><span class="verse-number">י"ח</span>דַּמֶּ֧שֶׂק סֹחַרְתֵּ֛ךְ בְּרֹ֥ב מַעֲשַׂ֖יִךְ מֵרֹ֣ב כׇּל־ה֑וֹן בְּיֵ֥ין חֶלְבּ֖וֹן וְצֶ֥מֶר צָֽחַר׃</p>
<p class="verse" data-verse="19"><span class="verse-number">י"ט</span>וְדָ֤ן וְיָוָן֙ מְאוּזָּ֔ל בְּעִזְבוֹנַ֖יִךְ נָתָ֑נּוּ בַּרְזֶ֤ל עָשׁוֹת֙ קִדָּ֣ה וְקָנֶ֔ה בְּמַעֲרָבֵ֖ךְ הָיָֽה׃</p>
<p class="verse" data-verse="20"><span class="verse-number">כ'</span>דְּדָן֙ רֹֽכַלְתֵּ֔ךְ בְּבִגְדֵי־חֹ֖פֶשׁ לְרִכְבָּֽהֿ׃</p>
<p class="verse" data-verse="21"><span class="verse-number">כ"א</span>עֲרַב֙ וְכׇל־נְשִׂיאֵ֣י קֵדָ֔ר הֵ֖מָּה סֹחֲרֵ֣י יָדֵ֑ךְ בְּכָרִ֤ים וְאֵילִם֙ וְעַתּוּדִ֔ים בָּ֖ם סֹחֲרָֽיִךְ׃</p>
<p class="verse" data-verse="22"><span class="verse-number">כ"ב</span>רֹכְלֵ֤י שְׁבָא֙ וְרַעְמָ֔ה הֵ֖מָּה רֹכְלָ֑יִךְ בְּרֹ֨אשׁ כׇּל־בֹּ֜שֶׂם וּבְכׇל־אֶ֤בֶן יְקָרָה֙ וְזָהָ֔ב נָתְנ֖וּ עִזְבוֹנָֽיִךְ׃</p>
<p class="verse" data-verse="23"><span class="verse-number">כ"ג</span>חָרָ֤ן וְכַנֵּה֙ וָעֶ֔דֶן רֹכְלֵ֖י שְׁבָ֑א אַשּׁ֖וּר כִּלְמַ֥ד רֹכַלְתֵּֽךְ׃</p>
<p class="verse" data-verse="24"><span class="verse-number">כ"ד</span>הֵ֤מָּה רֹכְלַ֙יִךְ֙ בְּמַכְלֻלִ֔ים בִּגְלוֹמֵי֙ תְּכֵ֣לֶת וְרִקְמָ֔ה וּבְגִנְזֵ֖י בְּרֹמִ֑ים בַּחֲבָלִ֧ים חֲבֻשִׁ֛ים וַאֲרֻזִ֖ים בְּמַרְכֻלְתֵּֽךְ׃</p>
<p class="verse" data-verse="25"><span class="verse-number">כ"ה</span>אֳנִיּ֣וֹת תַּרְשִׁ֔ישׁ שָׁרוֹתַ֖יִךְ מַעֲרָבֵ֑ךְ וַתִּמָּלְאִ֧י וַֽתִּכְבְּדִ֛י מְאֹ֖ד בְּלֵ֥ב יַמִּֽים׃</p>
<p class="verse" data-verse="26"><span class="verse-number">כ"ו</span>בְּמַ֤יִם רַבִּים֙ הֱבִא֔וּךְ הַשָּׁטִ֖ים אֹתָ֑ךְ ר֚וּחַ הַקָּדִ֔ים שְׁבָרֵ֖ךְ בְּלֵ֥ב יַמִּֽים׃</p>
<p class="verse" data-verse="27"><span class="verse-number">כ"ז</span>הוֹנֵךְ֙ וְעִזְבוֹנַ֔יִךְ מַעֲרָבֵ֕ךְ מַלָּחַ֖יִךְ וְחֹבְלָ֑יִךְ מַחֲזִיקֵ֣י בִדְקֵ֣ךְ וְֽעֹרְבֵ֣י מַ֠עֲרָבֵ֠ךְ וְכׇל־אַנְשֵׁ֨י מִלְחַמְתֵּ֜ךְ אֲשֶׁר־בָּ֗ךְ וּבְכׇל־קְהָלֵךְ֙ אֲשֶׁ֣ר בְּתוֹכֵ֔ךְ יִפְּלוּ֙ בְּלֵ֣ב יַמִּ֔ים בְּי֖וֹם מַפַּלְתֵּֽךְ׃</p>
<p class="verse" data-verse="28"><span class="verse-number">כ"ח</span>לְק֖וֹל זַעֲקַ֣ת חֹבְלָ֑יִךְ יִרְעֲשׁ֖וּ מִגְרֹשֽׁוֹת׃</p>
<p class="verse" data-verse="29"><span class="verse-number">כ"ט</span>וְֽיָרְד֞וּ מֵאֳנִיּֽוֹתֵיהֶ֗ם כֹּ֚ל תֹּפְשֵׂ֣י מָשׁ֔וֹט מַלָּחִ֕ים כֹּ֖ל חֹבְלֵ֣י הַיָּ֑ם אֶל־הָאָ֖רֶץ יַעֲמֹֽדוּ׃</p>
<p class="verse" data-verse="30"><span class="verse-number">ל'</span>וְהִשְׁמִ֤יעוּ עָלַ֙יִךְ֙ בְּקוֹלָ֔ם וְיִזְעֲק֖וּ מָרָ֑ה וְיַעֲל֤וּ עָפָר֙ עַל־רָ֣אשֵׁיהֶ֔ם בָּאֵ֖פֶר יִתְפַּלָּֽשׁוּ׃</p>
<p class="verse" data-verse="31"><span class="verse-number">ל"א</span>וְהִקְרִ֤יחוּ אֵלַ֙יִךְ֙ קׇרְחָ֔ה וְחָגְר֖וּ שַׂקִּ֑ים וּבָכ֥וּ אֵלַ֛יִךְ בְּמַר־נֶ֖פֶשׁ מִסְפֵּ֥ד מָֽר׃</p>
<p class="verse" data-verse="32"><span class="verse-number">ל"ב</span>וְנָשְׂא֨וּ אֵלַ֤יִךְ בְּנִיהֶם֙ קִינָ֔ה וְקוֹנְנ֖וּ עָלָ֑יִךְ מִ֣י כְצ֔וֹר כְּדֻמָ֖ה בְּת֥וֹךְ הַיָּֽם׃</p>
<p class="verse" data-verse="33"><span class="verse-number">ל"ג</span>בְּצֵ֤את עִזְבוֹנַ֙יִךְ֙ מִיַּמִּ֔ים הִשְׂבַּ֖עַתְּ עַמִּ֣ים רַבִּ֑ים בְּרֹ֤ב הוֹנַ֙יִךְ֙ וּמַ֣עֲרָבַ֔יִךְ הֶעֱשַׁ֖רְתְּ מַלְכֵי־אָֽרֶץ׃</p>
<p class="verse" data-verse="34"><span class="verse-number">ל"ד</span>עֵ֛ת נִשְׁבֶּ֥רֶת מִיַּמִּ֖ים בְּמַֽעֲמַקֵּי־מָ֑יִם מַעֲרָבֵ֥ךְ וְכׇל־קְהָלֵ֖ךְ בְּתוֹכֵ֥ךְ נָפָֽלוּ׃</p>
<p class="verse" data-verse="35"><span class="verse-number">ל"ה</span>כֹּ֚ל יֹשְׁבֵ֣י הָאִיִּ֔ים שָׁמְמ֖וּ עָלָ֑יִךְ וּמַלְכֵיהֶם֙ שָׂ֣עֲרוּ שַׂ֔עַר רָעֲמ֖וּ פָּנִֽים׃</p>
<p class="verse" data-verse="36"><span class="verse-number">ל"ו</span>סֹֽחֲרִים֙ בָּ֣עַמִּ֔ים שָׁרְק֖וּ עָלָ֑יִךְ בַּלָּה֣וֹת הָיִ֔ית וְאֵינֵ֖ךְ עַד־עוֹלָֽם׃ <span class="mam-spi-pe">{פ}</span><br></p>
        </main>

        <nav class="chapter-nav" aria-label="ניווט בין פרקים">
            <a href="/tanakh/%D7%99%D7%97%D7%96%D7%A7%D7%90%D7%9C/26" class="nav-button prev-chapter" rel="prev">פרק קודם</a>
            <a href="/tanakh/%D7%99%D7%97%D7%96%D7%A7%D7%90%D7%9C/28" class="nav-button next-chapter" rel="next">פרק הבא</a>
        </nav>
    </div>

    <footer class="text-center mt-8 text-sm text-gray-600">
        <p>© תנ״ך מקוון - כל הזכויות שמורות</p>

    <a href="https://apps.apple.com/us/app/tanakh-pro/id6736739283?itscg=30200&itsct=apps_box_badge&mttnsubad=6736739283" style="display: inline-block;">
    <img src="https://toolbox.marketingtools.apple.com/api/v2/badges/download-on-the-app-store/black/en-us?releaseDate=1728518400" alt="Download on the App Store" style="width: 246px; height: 82px; vertical-align: middle; object-fit: contain;" />
    </a>

    </footer>
</body>
</html>