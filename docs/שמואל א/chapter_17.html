<!DOCTYPE html>
<html lang="he" dir="rtl">
<head>
    <meta charset="UTF-8">
    <meta name="viewport" content="width=device-width, initial-scale=1.0">

    <!-- Basic SEO -->
    <title>שמואל א פרק י"ז | תנ״ך מקוון - קריאה בתנ״ך</title>
    <meta name="description" content="קרא את שמואל א פרק י"ז בתנ״ך המקוון. גישה חופשית לטקסט המלא עם ניקוד, טעמים ופרשנות.">
    <meta name="keywords" content="תנ״ך, שמואל א, פרק י"ז, תנ״ך מקוון, קריאה בתנ״ך, תורה, נביאים, כתובים">
    <meta name="author" content="תנ״ך מקוון">

    <!-- Canonical URL -->
    <link rel="canonical" href="https://dorpascal.com/tanakh/שמואל א/17">

    <!-- Open Graph / Facebook -->
    <meta property="og:type" content="article">
    <meta property="og:url" content="https://dorpascal.com/tanakh/שמואל א/17">
    <meta property="og:title" content="שמואל א פרק י"ז | תנ״ך מקוון">
    <meta property="og:description" content="קרא את שמואל א פרק י"ז בתנ״ך המקוון. גישה חופשית לטקסט המלא עם ניקוד וטעמים.">
    <meta property="og:image" content="https://dorpascal.com/images/tanakh-og-image.png">
    <meta property="og:site_name" content="תנ״ך מקוון">
    <meta property="og:locale" content="he_IL">

    <!-- Twitter -->
    <meta name="twitter:card" content="summary_large_image">
    <meta name="twitter:url" content="https://dorpascal.com/tanakh/שמואל א/17">
    <meta name="twitter:title" content="שמואל א פרק י"ז | תנ״ך מקוון">
    <meta name="twitter:description" content="קרא את שמואל א פרק י"ז בתנ״ך המקוון. גישה חופשית לטקסט המלא.">
    <meta name="twitter:image" content="https://dorpascal.com/images/tanakh-og-image.png">

    <!-- Additional SEO Meta Tags -->
    <meta name="robots" content="index, follow">
    <meta name="googlebot" content="index, follow">
    <meta name="language" content="Hebrew">
    <meta name="revisit-after" content="7 days">

    <!-- Mobile App Tags -->
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black">
    <meta name="apple-mobile-web-app-title" content="תנ״ך מקוון">

    <!-- Favicon -->
    <link rel="icon" type="image/png" sizes="32x32" href="/favicon-32x32.png">
    <link rel="icon" type="image/png" sizes="16x16" href="/favicon-16x16.png">
    <link rel="apple-touch-icon" sizes="180x180" href="/apple-touch-icon.png">

    <!-- Schema.org Markup -->
    <script type="application/ld+json">
    {
      "@context": "https://schema.org",
      "@type": "Chapter",
      "name": "שמואל א פרק י"ז",
      "isPartOf": {
        "@type": "Book",
        "name": "שמואל א",
        "inLanguage": "he",
        "bookFormat": "DigitalFormat"
      },
      "position": 17,
      "url": "https://dorpascal.com/tanakh/שמואל א/17",
      "description": "קרא את שמואל א פרק י"ז בתנ״ך המקוון",
      "publisher": {
        "@type": "Organization",
        "name": "תנ״ך מקוון"
      },
      "inLanguage": "he",
      "accessMode": "textual",
      "accessibilityFeature": ["readingOrder", "structuralNavigation", "tableOfContents"],
      "isAccessibleForFree": true
    }
    </script>

    <!-- BreadcrumbList Schema -->
    <script type="application/ld+json">
    {
      "@context": "https://schema.org",
      "@type": "BreadcrumbList",
      "itemListElement": [{
        "@type": "ListItem",
        "position": 1,
        "name": "תנ״ך מקוון",
        "item": "https://dorpascal.com/tanakh"
      },{
        "@type": "ListItem",
        "position": 2,
        "name": "שמואל א",
        "item": "https://dorpascal.com/tanakh/שמואל א"
      },{
        "@type": "ListItem",
        "position": 3,
        "name": "פרק י"ז",
        "item": "https://dorpascal.com/tanakh/שמואל א/17"
      }]
    }
    </script>

    <link href="https://cdnjs.cloudflare.com/ajax/libs/tailwindcss/2.2.19/tailwind.min.css" rel="stylesheet">
    <style>
        @import url('https://fonts.googleapis.com/css2?family=Frank+Ruhl+Libre:wght@300;400;700&display=swap');

        :root {
            --primary-color: #2c3e50;
            --secondary-color: #34495e;
            --accent-color: #e67e22;
            --background-color: #ecf0f1;
            --text-color: #2c3e50;
        }

        body {
            font-family: 'Frank Ruhl Libre', serif;
            background-color: var(--background-color);
            color: var(--text-color);
            line-height: 1.6;
        }

        .container {
            max-width: 800px;
            margin: 0 auto;
            padding: 2rem;
        }

        .content-area {
            background-color: white;
            border-radius: 0.5rem;
            box-shadow: 0 4px 6px rgba(0, 0, 0, 0.1);
            padding: 2rem;
        }

        .verse {
            padding: 0.75rem;
            border-radius: 0.25rem;
            margin-bottom: 0.75rem;
            background-color: rgba(236, 240, 241, 0.5);
        }

        .verse-number {
            font-weight: bold;
            color: var(--accent-color);
            margin-left: 0.5rem;
            font-size: 0.9em;
        }

        .header {
            text-align: center;
            margin-bottom: 2rem;
        }

        h1 {
            font-size: 2rem;
            color: var(--primary-color);
            margin-bottom: 1rem;
        }

        /* Navigation */
        .chapter-nav {
            display: flex;
            justify-content: space-between;
            margin: 2rem 0;
        }

        .nav-button {
            padding: 0.5rem 1rem;
            background-color: var(--accent-color);
            color: white;
            border-radius: 0.25rem;
            text-decoration: none;
            transition: background-color 0.3s ease;
        }

        .nav-button:hover {
            background-color: var(--primary-color);
        }

        /* Responsive Design */
        @media (max-width: 768px) {
            .container {
                padding: 1rem;
            }

            h1 {
                font-size: 1.5rem;
            }

            .verse {
                padding: 0.5rem;
            }
        }
    </style>

    <meta name="apple-itunes-app" content="app-id=6736739283">
    <script type="application/ld+json">
    {
      "@context": "https://schema.org",
      "@type": "SoftwareApplication",
      "name": "Tanakh Pro",
      "operatingSystem": "iOS",
      "applicationCategory": "EducationApplication",
      "offers": {
        "@type": "Offer",
        "price": "0.99",
        "priceCurrency": "USD"
      },
      "aggregateRating": {
        "@type": "AggregateRating",
        "ratingValue": "5",
        "ratingCount": "9"
      },
        "author": {
            "@type": "Person",
            "name": "Dor Pascal"
        },
        "description": "תנ״ך מקוון היא אפליקציה לקריאה בתנ״ך בכל מקום ובכל זמן. כל הפרקים והפסוקים בטקסט מלא עם ניקוד וטעמים.",
        "image": "https://dorpascal.com/images/tanakh-app-icon.png",
        "url": "https://apps.apple.com/il/app/tanakh-pro/id6736739283"
    }
    </script>



    <!-- Google Tag Manager -->
    <script async src="https://www.googletagmanager.com/gtag/js?id=G-T7HFKFX0PR"></script>
    <script>
        window.dataLayer = window.dataLayer || [];
        function gtag() { dataLayer.push(arguments); }
        gtag('js', new Date());
        gtag('config', 'G-T7HFKFX0PR');
    </script>
</head>
<body>
    <div class="container">
        <nav aria-label="breadcrumb" class="text-sm mb-4">
            <ol class="list-none p-0 inline-flex">
                <li><a href="/tanakh">תנ״ך</a></li>
                <li><span class="mx-2">/</span></li>
                <li><a href="/tanakh/שמואל א">שמואל א</a></li>
                <li><span class="mx-2">/</span></li>
                <li aria-current="page">פרק י"ז</li>
            </ol>
        </nav>

        <div class="header">

  <a href="https://apps.apple.com/us/app/tanakh-pro/id6736739283?itscg=30200&itsct=apps_box_artwork&mttnsubad=6736739283" style="position: relative; width: 170px; height: 170px; overflow: hidden; display: inline-block; vertical-align: middle;
    --app-icon-mask: url('data:image/svg+xml,%0A%3Csvg%20xmlns%3D%22http%3A%2F%2Fwww.w3.org%2F2000%2Fsvg%22%20xml%3Aspace%3D%22preserve%22%20viewBox%3D%220%200%20230.5%20230.5%22%3E%0A%20%20%3Cpath%20fill-rule%3D%22evenodd%22%20stroke-linejoin%3D%22round%22%20stroke-miterlimit%3D%221.4%22%20clip-rule%3D%22evenodd%22%20d%3D%22M158.2%20230H64.1a320%20320%200%200%201-7-.1c-5%200-10-.5-15-1.3a50.8%2050.8%200%200%201-14.4-4.8%2048.2%2048.2%200%200%201-21-21%2050.9%2050.9%200%200%201-4.8-14.4%20100.7%20100.7%200%200%201-1.3-15v-7l-.1-8.2V64.1a320%20320%200%200%201%20.1-7c0-5%20.5-10%201.3-15a50.7%2050.7%200%200%201%204.8-14.4%2048.2%2048.2%200%200%201%2021-21%2051%2051%200%200%201%2014.4-4.8c5-.8%2010-1.2%2015-1.3a320%20320%200%200%201%207%200l8.2-.1h94.1a320%20320%200%200%201%207%20.1c5%200%2010%20.5%2015%201.3a52%2052%200%200%201%2014.4%204.8%2048.2%2048.2%200%200%201%2021%2021%2050.9%2050.9%200%200%201%204.8%2014.4c.8%205%201.2%2010%201.3%2015a320%20320%200%200%201%20.1%207v102.3l-.1%207c0%205-.5%2010-1.3%2015a50.7%2050.7%200%200%201-4.8%2014.4%2048.2%2048.2%200%200%201-21%2021%2050.8%2050.8%200%200%201-14.4%204.8c-5%20.8-10%201.2-15%201.3a320%20320%200%200%201-7%200l-8.2.1z%22%2F%3E%0A%3C%2Fsvg%3E%0A');">

      <img src="https://is1-ssl.mzstatic.com/image/thumb/Purple211/v4/d7/c9/05/d7c905b8-4d0a-742e-54b0-5592a4fb0039/AppIcon-0-0-1x_U007epad-0-1-85-220.png/540x540bb.jpg" alt="Tanakh Pro"
           style="width: 100%; height: 100%; object-fit: contain;
           mask-image: var(--app-icon-mask); -webkit-mask-image: var(--app-icon-mask);" />

<svg xmlns="http://www.w3.org/2000/svg" viewBox="0 0 230.5 230.5" style="position: absolute; top: 0; left: 0; width: 100%; height: 100%; pointer-events: none; box-sizing: border-box;">
  <path fill="none" stroke="#000" stroke-linejoin="round" stroke-miterlimit="1.4" stroke-opacity=".1" stroke-width="1" d="M158.2 230H64.1a320 320 0 0 1-7-.1c-5 0-10-.5-15-1.3a50.8 50.8 0 0 1-14.4-4.8 48.2 48.2 0 0 1-21-21 50.9 50.9 0 0 1-4.8-14.4 100.7 100.7 0 0 1-1.3-15v-7l-.1-8.2V64.1a320 320 0 0 1 .1-7c0-5 .5-10 1.3-15a50.7 50.7 0 0 1 4.8-14.4 48.2 48.2 0 0 1 21-21 51 51 0 0 1 14.4-4.8c5-.8 10-1.2 15-1.3a320 320 0 0 1 7 0l8.2-.1h94.1a320 320 0 0 1 7 .1c5 0 10 .5 15 1.3a52 52 0 0 1 14.4 4.8 48.2 48.2 0 0 1 21 21 50.9 50.9 0 0 1 4.8 14.4c.8 5 1.2 10 1.3 15a320 320 0 0 1 .1 7v102.3l-.1 7c0 5-.5 10-1.3 15a50.7 50.7 0 0 1-4.8 14.4 48.2 48.2 0 0 1-21 21 50.8 50.8 0 0 1-14.4 4.8c-5 .8-10 1.2-15 1.3a320 320 0 0 1-7 0l-8.2.1z" clip-rule="evenodd" vector-effect="non-scaling-stroke"/>
</svg>
</a>
            <h1>שמואל א פרק י"ז</h1>
        </div>

        <main class="content-area">
            <p class="verse" data-verse="1"><span class="verse-number">א'</span>וַיַּאַסְפ֨וּ פְלִשְׁתִּ֤ים אֶת־מַֽחֲנֵיהֶם֙ לַמִּלְחָמָ֔ה וַיֵּאָ֣סְפ֔וּ שֹׂכֹ֖ה אֲשֶׁ֣ר לִֽיהוּדָ֑ה וַֽיַּחֲנ֛וּ בֵּין־שׂוֹכֹ֥ה וּבֵין־עֲזֵקָ֖ה בְּאֶ֥פֶס דַּמִּֽים׃</p>
<p class="verse" data-verse="2"><span class="verse-number">ב'</span>וְשָׁא֤וּל וְאִֽישׁ־יִשְׂרָאֵל֙ נֶֽאֶסְפ֔וּ וַֽיַּחֲנ֖וּ בְּעֵ֣מֶק הָאֵלָ֑ה וַיַּעַרְכ֥וּ מִלְחָמָ֖ה לִקְרַ֥את פְּלִשְׁתִּֽים׃</p>
<p class="verse" data-verse="3"><span class="verse-number">ג'</span>וּפְלִשְׁתִּ֞ים עֹמְדִ֤ים אֶל־הָהָר֙ מִזֶּ֔ה וְיִשְׂרָאֵ֛ל עֹמְדִ֥ים אֶל־הָהָ֖ר מִזֶּ֑ה וְהַגַּ֖יְא בֵּינֵיהֶֽם׃</p>
<p class="verse" data-verse="4"><span class="verse-number">ד'</span>וַיֵּצֵ֤א אִֽישׁ־הַבֵּנַ֙יִם֙ מִמַּחֲנ֣וֹת פְּלִשְׁתִּ֔ים גׇּלְיָ֥ת שְׁמ֖וֹ מִגַּ֑ת גׇּבְה֕וֹ שֵׁ֥שׁ אַמּ֖וֹת וָזָֽרֶת׃</p>
<p class="verse" data-verse="5"><span class="verse-number">ה'</span>וְכ֤וֹבַע נְחֹ֙שֶׁת֙ עַל־רֹאשׁ֔וֹ וְשִׁרְי֥וֹן קַשְׂקַשִּׂ֖ים ה֣וּא לָב֑וּשׁ וּמִשְׁקַל֙ הַשִּׁרְי֔וֹן חֲמֵשֶׁת־אֲלָפִ֥ים שְׁקָלִ֖ים נְחֹֽשֶׁת׃</p>
<p class="verse" data-verse="6"><span class="verse-number">ו'</span>וּמִצְחַ֥ת נְחֹ֖שֶׁת עַל־רַגְלָ֑יו וְכִיד֥וֹן נְחֹ֖שֶׁת בֵּ֥ין כְּתֵפָֽיו׃</p>
<p class="verse" data-verse="7"><span class="verse-number">ז'</span><span class="mam-kq"><span class="mam-kq-k">(וחץ)</span> <span class="mam-kq-q">[וְעֵ֣ץ]</span></span> חֲנִית֗וֹ כִּמְנוֹר֙ אֹֽרְגִ֔ים וְלַהֶ֣בֶת חֲנִית֔וֹ שֵׁשׁ־מֵא֥וֹת שְׁקָלִ֖ים בַּרְזֶ֑ל וְנֹשֵׂ֥א הַצִּנָּ֖ה הֹלֵ֥ךְ לְפָנָֽיו׃</p>
<p class="verse" data-verse="8"><span class="verse-number">ח'</span>וַֽיַּעֲמֹ֗ד וַיִּקְרָא֙ אֶל־מַעַרְכֹ֣ת יִשְׂרָאֵ֔ל וַיֹּ֣אמֶר לָהֶ֔ם לָ֥מָּה תֵצְא֖וּ לַעֲרֹ֣ךְ מִלְחָמָ֑ה הֲל֧וֹא אָנֹכִ֣י הַפְּלִשְׁתִּ֗י וְאַתֶּם֙ עֲבָדִ֣ים לְשָׁא֔וּל בְּרוּ־לָכֶ֥ם אִ֖ישׁ וְיֵרֵ֥ד אֵלָֽי׃</p>
<p class="verse" data-verse="9"><span class="verse-number">ט'</span>אִם־יוּכַ֞ל לְהִלָּחֵ֤ם אִתִּי֙ וְהִכָּ֔נִי וְהָיִ֥ינוּ לָכֶ֖ם לַעֲבָדִ֑ים וְאִם־אֲנִ֤י אֽוּכַל־לוֹ֙ וְהִכִּיתִ֔יו וִהְיִ֤יתֶם לָ֙נוּ֙ לַעֲבָדִ֔ים וַעֲבַדְתֶּ֖ם אֹתָֽנוּ׃</p>
<p class="verse" data-verse="10"><span class="verse-number">י'</span>וַיֹּ֙אמֶר֙ הַפְּלִשְׁתִּ֔י אֲנִ֗י חֵרַ֛פְתִּי אֶת־מַעַרְכ֥וֹת יִשְׂרָאֵ֖ל הַיּ֣וֹם הַזֶּ֑ה תְּנוּ־לִ֣י אִ֔ישׁ וְנִֽלָּחֲמָ֖ה יָֽחַד׃</p>
<p class="verse" data-verse="11"><span class="verse-number">י"א</span>וַיִּשְׁמַ֤ע שָׁאוּל֙ וְכׇל־יִשְׂרָאֵ֔ל אֶת־דִּבְרֵ֥י הַפְּלִשְׁתִּ֖י הָאֵ֑לֶּה וַיֵּחַ֥תּוּ וַיִּֽרְא֖וּ מְאֹֽד׃ <span class="mam-spi-pe">{פ}</span><br></p>
<p class="verse" data-verse="12"><span class="verse-number">י"ב</span>וְדָוִד֩ בֶּן־אִ֨ישׁ אֶפְרָתִ֜י הַזֶּ֗ה מִבֵּ֥ית לֶ֙חֶם֙ יְהוּדָ֔ה וּשְׁמ֣וֹ יִשַׁ֔י וְל֖וֹ שְׁמֹנָ֣ה בָנִ֑ים וְהָאִישׁ֙ בִּימֵ֣י שָׁא֔וּל זָקֵ֖ן בָּ֥א בַאֲנָשִֽׁים׃</p>
<p class="verse" data-verse="13"><span class="verse-number">י"ג</span>וַיֵּ֨לְכ֜וּ שְׁלֹ֤שֶׁת בְּנֵֽי־יִשַׁי֙ הַגְּדֹלִ֔ים הָלְכ֥וּ אַחֲרֵֽי־שָׁא֖וּל לַמִּלְחָמָ֑ה וְשֵׁ֣ם <b>׀</b> שְׁלֹ֣שֶׁת בָּנָ֗יו אֲשֶׁ֤ר הָֽלְכוּ֙ בַּמִּלְחָמָ֔ה אֱלִיאָ֣ב הַבְּכ֗וֹר וּמִשְׁנֵ֙הוּ֙ אֲבִ֣ינָדָ֔ב וְהַשְּׁלִשִׁ֖י שַׁמָּֽה׃</p>
<p class="verse" data-verse="14"><span class="verse-number">י"ד</span>וְדָוִ֖ד ה֣וּא הַקָּטָ֑ן וּשְׁלֹשָׁה֙ הַגְּדֹלִ֔ים הָלְכ֖וּ אַחֲרֵ֥י שָׁאֽוּל׃ <span class="mam-spi-samekh">{ס}</span>        </p>
<p class="verse" data-verse="15"><span class="verse-number">ט"ו</span>וְדָוִ֛ד הֹלֵ֥ךְ וָשָׁ֖ב מֵעַ֣ל שָׁא֑וּל לִרְע֛וֹת אֶת־צֹ֥אן אָבִ֖יו בֵּ֥ית לָֽחֶם׃</p>
<p class="verse" data-verse="16"><span class="verse-number">ט"ז</span>וַיִּגַּ֥שׁ הַפְּלִשְׁתִּ֖י הַשְׁכֵּ֣ם וְהַעֲרֵ֑ב וַיִּתְיַצֵּ֖ב אַרְבָּעִ֥ים יֽוֹם׃ <span class="mam-spi-pe">{פ}</span><br></p>
<p class="verse" data-verse="17"><span class="verse-number">י"ז</span>וַיֹּ֨אמֶר יִשַׁ֜י לְדָוִ֣ד בְּנ֗וֹ קַח־נָ֤א לְאַחֶ֙יךָ֙ אֵיפַ֤ת הַקָּלִיא֙ הַזֶּ֔ה וַעֲשָׂרָ֥ה לֶ֖חֶם הַזֶּ֑ה וְהָרֵ֥ץ הַֽמַּחֲנֶ֖ה לְאַחֶֽיךָ׃</p>
<p class="verse" data-verse="18"><span class="verse-number">י"ח</span>וְ֠אֵ֠ת עֲשֶׂ֜רֶת חֲרִצֵ֤י הֶחָלָב֙ הָאֵ֔לֶּה תָּבִ֖יא לְשַׂר־הָאָ֑לֶף וְאֶת־אַחֶ֙יךָ֙ תִּפְקֹ֣ד לְשָׁל֔וֹם וְאֶת־עֲרֻבָּתָ֖ם תִּקָּֽח׃</p>
<p class="verse" data-verse="19"><span class="verse-number">י"ט</span>וְשָׁא֤וּל וְהֵ֙מָּה֙ וְכׇל־אִ֣ישׁ יִשְׂרָאֵ֔ל בְּעֵ֖מֶק הָאֵלָ֑ה נִלְחָמִ֖ים עִם־פְּלִשְׁתִּֽים׃ <span class="mam-spi-samekh">{ס}</span>        </p>
<p class="verse" data-verse="20"><span class="verse-number">כ'</span>וַיַּשְׁכֵּ֨ם דָּוִ֜ד בַּבֹּ֗קֶר וַיִּטֹּ֤שׁ אֶת־הַצֹּאן֙ עַל־שֹׁמֵ֔ר וַיִּשָּׂ֣א וַיֵּ֔לֶךְ כַּאֲשֶׁ֥ר צִוָּ֖הוּ יִשָׁ֑י וַיָּבֹא֙ הַמַּעְגָּ֔לָה וְהַחַ֗יִל הַיֹּצֵא֙ אֶל־הַמַּ֣עֲרָכָ֔ה וְהֵרֵ֖עוּ בַּמִּלְחָמָֽה׃</p>
<p class="verse" data-verse="21"><span class="verse-number">כ"א</span>וַתַּעֲרֹ֤ךְ יִשְׂרָאֵל֙ וּפְלִשְׁתִּ֔ים מַעֲרָכָ֖ה לִקְרַ֥את מַעֲרָכָֽה׃</p>
<p class="verse" data-verse="22"><span class="verse-number">כ"ב</span>וַיִּטֹּשׁ֩ דָּוִ֨ד אֶת־הַכֵּלִ֜ים מֵעָלָ֗יו עַל־יַד֙ שׁוֹמֵ֣ר הַכֵּלִ֔ים וַיָּ֖רׇץ הַמַּעֲרָכָ֑ה וַיָּבֹ֕א וַיִּשְׁאַ֥ל לְאֶחָ֖יו לְשָׁלֽוֹם׃</p>
<p class="verse" data-verse="23"><span class="verse-number">כ"ג</span>וְה֣וּא <b>׀</b> מְדַבֵּ֣ר עִמָּ֗ם וְהִנֵּ֣ה אִ֣ישׁ הַבֵּנַ֡יִם עוֹלֶ֞ה גׇּלְיָת֩ הַפְּלִשְׁתִּ֨י שְׁמ֤וֹ מִגַּת֙ <span class="mam-kq"><span class="mam-kq-k">(ממערות)</span> <span class="mam-kq-q">[מִמַּעַרְכ֣וֹת]</span></span> פְּלִשְׁתִּ֔ים וַיְדַבֵּ֖ר כַּדְּבָרִ֣ים הָאֵ֑לֶּה וַיִּשְׁמַ֖ע דָּוִֽד׃</p>
<p class="verse" data-verse="24"><span class="verse-number">כ"ד</span>וְכֹל֙ אִ֣ישׁ יִשְׂרָאֵ֔ל בִּרְאוֹתָ֖ם אֶת־הָאִ֑ישׁ וַיָּנֻ֙סוּ֙ מִפָּנָ֔יו וַיִּֽירְא֖וּ מְאֹֽד׃</p>
<p class="verse" data-verse="25"><span class="verse-number">כ"ה</span>וַיֹּ֣אמֶר <b>׀</b> אִ֣ישׁ יִשְׂרָאֵ֗ל הַרְּאִיתֶם֙ הָאִ֤ישׁ הָֽעֹלֶה֙ הַזֶּ֔ה כִּ֛י לְחָרֵ֥ף אֶת־יִשְׂרָאֵ֖ל עֹלֶ֑ה וְֽ֠הָיָ֠ה הָאִ֨ישׁ אֲשֶׁר־יַכֶּ֜נּוּ יַעְשְׁרֶ֥נּוּ הַמֶּ֣לֶךְ <b>׀</b> עֹ֣שֶׁר גָּד֗וֹל וְאֶת־בִּתּוֹ֙ יִתֶּן־ל֔וֹ וְאֵת֙ בֵּ֣ית אָבִ֔יו יַעֲשֶׂ֥ה חׇפְשִׁ֖י בְּיִשְׂרָאֵֽל׃ <span class="mam-spi-pe">{פ}</span><br></p>
<p class="verse" data-verse="26"><span class="verse-number">כ"ו</span>וַיֹּ֣אמֶר דָּוִ֗ד אֶֽל־הָאֲנָשִׁ֞ים הָעֹמְדִ֣ים עִמּוֹ֮ לֵאמֹר֒ מַה־יֵּעָשֶׂ֗ה לָאִישׁ֙ אֲשֶׁ֤ר יַכֶּה֙ אֶת־הַפְּלִשְׁתִּ֣י הַלָּ֔ז וְהֵסִ֥יר חֶרְפָּ֖ה מֵעַ֣ל יִשְׂרָאֵ֑ל כִּ֣י מִ֗י הַפְּלִשְׁתִּ֤י הֶעָרֵל֙ הַזֶּ֔ה כִּ֣י חֵרֵ֔ף מַעַרְכ֖וֹת אֱלֹהִ֥ים חַיִּֽים׃</p>
<p class="verse" data-verse="27"><span class="verse-number">כ"ז</span>וַיֹּ֤אמֶר לוֹ֙ הָעָ֔ם כַּדָּבָ֥ר הַזֶּ֖ה לֵאמֹ֑ר כֹּ֣ה יֵעָשֶׂ֔ה לָאִ֖ישׁ אֲשֶׁ֥ר יַכֶּֽנּוּ׃</p>
<p class="verse" data-verse="28"><span class="verse-number">כ"ח</span>וַיִּשְׁמַ֤ע אֱלִיאָב֙ אָחִ֣יו הַגָּד֔וֹל בְּדַבְּר֖וֹ אֶל־הָאֲנָשִׁ֑ים וַיִּֽחַר־אַף֩ אֱלִיאָ֨ב בְּדָוִ֜ד וַיֹּ֣אמֶר <b>׀</b> לָמָּה־זֶּ֣ה יָרַ֗דְתָּ וְעַל־מִ֨י נָטַ֜שְׁתָּ מְעַ֨ט הַצֹּ֤אן הָהֵ֙נָּה֙ בַּמִּדְבָּ֔ר אֲנִ֧י יָדַ֣עְתִּי אֶת־זְדֹנְךָ֗ וְאֵת֙ רֹ֣עַ לְבָבֶ֔ךָ כִּ֗י לְמַ֛עַן רְא֥וֹת הַמִּלְחָמָ֖ה יָרָֽדְתָּ׃</p>
<p class="verse" data-verse="29"><span class="verse-number">כ"ט</span>וַיֹּ֣אמֶר דָּוִ֔ד מֶ֥ה עָשִׂ֖יתִי עָ֑תָּה הֲל֖וֹא דָּבָ֥ר הֽוּא׃</p>
<p class="verse" data-verse="30"><span class="verse-number">ל'</span>וַיִּסֹּ֤ב מֵֽאֶצְלוֹ֙ אֶל־מ֣וּל אַחֵ֔ר וַיֹּ֖אמֶר כַּדָּבָ֣ר הַזֶּ֑ה וַיְשִׁבֻ֤הוּ הָעָם֙ דָּבָ֔ר כַּדָּבָ֖ר הָרִאשֽׁוֹן׃</p>
<p class="verse" data-verse="31"><span class="verse-number">ל"א</span>וַיִּשָּֽׁמְעוּ֙ הַדְּבָרִ֔ים אֲשֶׁ֖ר דִּבֶּ֣ר דָּוִ֑ד וַיַּגִּ֥דוּ לִפְנֵֽי־שָׁא֖וּל וַיִּקָּחֵֽהוּ׃</p>
<p class="verse" data-verse="32"><span class="verse-number">ל"ב</span>וַיֹּ֤אמֶר דָּוִד֙ אֶל־שָׁא֔וּל אַל־יִפֹּ֥ל לֵב־אָדָ֖ם עָלָ֑יו עַבְדְּךָ֣ יֵלֵ֔ךְ וְנִלְחַ֖ם עִם־הַפְּלִשְׁתִּ֥י הַזֶּֽה׃</p>
<p class="verse" data-verse="33"><span class="verse-number">ל"ג</span>וַיֹּ֨אמֶר שָׁא֜וּל אֶל־דָּוִ֗ד לֹ֤א תוּכַל֙ לָלֶ֙כֶת֙ אֶל־הַפְּלִשְׁתִּ֣י הַזֶּ֔ה לְהִלָּחֵ֖ם עִמּ֑וֹ כִּֽי־נַ֣עַר אַ֔תָּה וְה֛וּא אִ֥ישׁ מִלְחָמָ֖ה מִנְּעֻרָֽיו׃ <span class="mam-spi-samekh">{ס}</span>        </p>
<p class="verse" data-verse="34"><span class="verse-number">ל"ד</span>וַיֹּ֤אמֶר דָּוִד֙ אֶל־שָׁא֔וּל רֹעֶ֨ה הָיָ֧ה עַבְדְּךָ֛ לְאָבִ֖יו בַּצֹּ֑אן וּבָ֤א הָאֲרִי֙ וְאֶת־הַדּ֔וֹב וְנָשָׂ֥א שֶׂ֖ה מֵהָעֵֽדֶר׃</p>
<p class="verse" data-verse="35"><span class="verse-number">ל"ה</span>וְיָצָ֧אתִי אַחֲרָ֛יו וְהִכִּתִ֖יו וְהִצַּ֣לְתִּי מִפִּ֑יו וַיָּ֣קׇם עָלַ֔י וְהֶחֱזַ֙קְתִּי֙ בִּזְקָנ֔וֹ וְהִכִּתִ֖יו וַהֲמִיתִּֽיו׃</p>
<p class="verse" data-verse="36"><span class="verse-number">ל"ו</span>גַּ֧ם אֶֽת־הָאֲרִ֛י גַּם־הַדֹּ֖ב הִכָּ֣ה עַבְדֶּ֑ךָ וְֽ֠הָיָ֠ה הַפְּלִשְׁתִּ֨י הֶעָרֵ֤ל הַזֶּה֙ כְּאַחַ֣ד מֵהֶ֔ם כִּ֣י חֵרֵ֔ף מַעַרְכֹ֖ת אֱלֹהִ֥ים חַיִּֽים׃ <span class="mam-spi-samekh">{ס}</span>        </p>
<p class="verse" data-verse="37"><span class="verse-number">ל"ז</span>וַיֹּאמֶר֮ דָּוִד֒ יְהֹוָ֗ה אֲשֶׁ֨ר הִצִּלַ֜נִי מִיַּ֤ד הָֽאֲרִי֙ וּמִיַּ֣ד הַדֹּ֔ב ה֣וּא יַצִּילֵ֔נִי מִיַּ֥ד הַפְּלִשְׁתִּ֖י הַזֶּ֑ה <span class="mam-spi-samekh">{ס}</span>         וַיֹּ֨אמֶר שָׁא֤וּל אֶל־דָּוִד֙ לֵ֔ךְ וַיהֹוָ֖ה יִהְיֶ֥ה עִמָּֽךְ׃</p>
<p class="verse" data-verse="38"><span class="verse-number">ל"ח</span>וַיַּלְבֵּ֨שׁ שָׁא֤וּל אֶת־דָּוִד֙ מַדָּ֔יו וְנָתַ֛ן ק֥וֹבַע נְחֹ֖שֶׁת עַל־רֹאשׁ֑וֹ וַיַּלְבֵּ֥שׁ אֹת֖וֹ שִׁרְיֽוֹן׃</p>
<p class="verse" data-verse="39"><span class="verse-number">ל"ט</span>וַיַּחְגֹּ֣ר דָּוִ֣ד אֶת־חַ֠רְבּ֠וֹ מֵעַ֨ל לְמַדָּ֜יו וַיֹּ֣אֶל לָלֶכֶת֮ כִּ֣י לֹֽא־נִסָּה֒ וַיֹּ֨אמֶר דָּוִ֜ד אֶל־שָׁא֗וּל לֹ֥א אוּכַ֛ל לָלֶ֥כֶת בָּאֵ֖לֶּה כִּ֣י לֹ֣א נִסִּ֑יתִי וַיְסִרֵ֥ם דָּוִ֖ד מֵעָלָֽיו׃</p>
<p class="verse" data-verse="40"><span class="verse-number">מ'</span>וַיִּקַּ֨ח מַקְל֜וֹ בְּיָד֗וֹ וַיִּבְחַר־ל֣וֹ חֲמִשָּׁ֣ה חַלֻּקֵֽי־אֲבָנִ֣ים <small>׀</small> מִן־הַנַּ֡חַל וַיָּ֣שֶׂם אֹ֠תָ֠ם בִּכְלִ֨י הָרֹעִ֧ים אֲשֶׁר־ל֛וֹ וּבַיַּלְק֖וּט וְקַלְע֣וֹ בְיָד֑וֹ וַיִּגַּ֖שׁ אֶל־הַפְּלִשְׁתִּֽי׃</p>
<p class="verse" data-verse="41"><span class="verse-number">מ"א</span>וַיֵּ֙לֶךְ֙ הַפְּלִשְׁתִּ֔י הֹלֵ֥ךְ וְקָרֵ֖ב אֶל־דָּוִ֑ד וְהָאִ֛ישׁ נֹשֵׂ֥א הַצִּנָּ֖ה לְפָנָֽיו׃</p>
<p class="verse" data-verse="42"><span class="verse-number">מ"ב</span>וַיַּבֵּ֧ט הַפְּלִשְׁתִּ֛י וַיִּרְאֶ֥ה אֶת־דָּוִ֖ד וַיִּבְזֵ֑הוּ כִּֽי־הָיָ֣ה נַ֔עַר וְאַדְמֹנִ֖י עִם־יְפֵ֥ה מַרְאֶֽה׃</p>
<p class="verse" data-verse="43"><span class="verse-number">מ"ג</span>וַיֹּ֤אמֶר הַפְּלִשְׁתִּי֙ אֶל־דָּוִ֔ד הֲכֶ֣לֶב אָנֹ֔כִי כִּֽי־אַתָּ֥ה בָֽא־אֵלַ֖י בַּמַּקְל֑וֹת וַיְקַלֵּ֧ל הַפְּלִשְׁתִּ֛י אֶת־דָּוִ֖ד בֵּאלֹהָֽיו׃</p>
<p class="verse" data-verse="44"><span class="verse-number">מ"ד</span>וַיֹּ֥אמֶר הַפְּלִשְׁתִּ֖י אֶל־דָּוִ֑ד לְכָ֣ה אֵלַ֔י וְאֶתְּנָה֙ אֶת־בְּשָׂ֣רְךָ֔ לְע֥וֹף הַשָּׁמַ֖יִם וּלְבֶהֱמַ֥ת הַשָּׂדֶֽה׃ <span class="mam-spi-samekh">{ס}</span>        </p>
<p class="verse" data-verse="45"><span class="verse-number">מ"ה</span>וַיֹּ֤אמֶר דָּוִד֙ אֶל־הַפְּלִשְׁתִּ֔י אַתָּה֙ בָּ֣א אֵלַ֔י בְּחֶ֖רֶב וּבַחֲנִ֣ית וּבְכִיד֑וֹן וְאָנֹכִ֣י בָֽא־אֵלֶ֗יךָ בְּשֵׁם֙ יְהֹוָ֣ה צְבָא֔וֹת אֱלֹהֵ֛י מַעַרְכ֥וֹת יִשְׂרָאֵ֖ל אֲשֶׁ֥ר חֵרַֽפְתָּ׃</p>
<p class="verse" data-verse="46"><span class="verse-number">מ"ו</span>הַיּ֣וֹם הַזֶּ֡ה יְסַגֶּרְךָ֩ יְהֹוָ֨ה בְּיָדִ֜י וְהִכִּיתִ֗ךָ וַהֲסִרֹתִ֤י אֶת־רֹֽאשְׁךָ֙ מֵעָלֶ֔יךָ וְנָ֨תַתִּ֜י פֶּ֣גֶר מַחֲנֵ֤ה פְלִשְׁתִּים֙ הַיּ֣וֹם הַזֶּ֔ה לְע֥וֹף הַשָּׁמַ֖יִם וּלְחַיַּ֣ת הָאָ֑רֶץ וְיֵֽדְעוּ֙ כׇּל־הָאָ֔רֶץ כִּ֛י יֵ֥שׁ אֱלֹהִ֖ים לְיִשְׂרָאֵֽל׃</p>
<p class="verse" data-verse="47"><span class="verse-number">מ"ז</span>וְיֵֽדְעוּ֙ כׇּל־הַקָּהָ֣ל הַזֶּ֔ה כִּי־לֹ֛א בְּחֶ֥רֶב וּבַחֲנִ֖ית יְהוֹשִׁ֣יעַ יְהֹוָ֑ה כִּ֤י לַֽיהֹוָה֙ הַמִּלְחָמָ֔ה וְנָתַ֥ן אֶתְכֶ֖ם בְּיָדֵֽנוּ׃ <span class="mam-spi-samekh">{ס}</span>        </p>
<p class="verse" data-verse="48"><span class="verse-number">מ"ח</span>וְהָיָה֙ כִּי־קָ֣ם הַפְּלִשְׁתִּ֔י וַיֵּ֥לֶךְ וַיִּקְרַ֖ב לִקְרַ֣את דָּוִ֑ד וַיְמַהֵ֣ר דָּוִ֔ד וַיָּ֥רׇץ הַמַּעֲרָכָ֖ה לִקְרַ֥את הַפְּלִשְׁתִּֽי׃</p>
<p class="verse" data-verse="49"><span class="verse-number">מ"ט</span>וַיִּשְׁלַח֩ דָּוִ֨ד אֶת־יָד֜וֹ אֶל־הַכֶּ֗לִי וַיִּקַּ֨ח מִשָּׁ֥ם אֶ֙בֶן֙ וַיְקַלַּ֔ע וַיַּ֥ךְ אֶת־הַפְּלִשְׁתִּ֖י אֶל־מִצְח֑וֹ וַתִּטְבַּ֤ע הָאֶ֙בֶן֙ בְּמִצְח֔וֹ וַיִּפֹּ֥ל עַל־פָּנָ֖יו אָֽרְצָה׃</p>
<p class="verse" data-verse="50"><span class="verse-number">נ'</span>וַיֶּחֱזַ֨ק דָּוִ֤ד מִן־הַפְּלִשְׁתִּי֙ בַּקֶּ֣לַע וּבָאֶ֔בֶן וַיַּ֥ךְ אֶת־הַפְּלִשְׁתִּ֖י וַיְמִתֵ֑הוּ וְחֶ֖רֶב אֵ֥ין בְּיַד־דָּוִֽד׃</p>
<p class="verse" data-verse="51"><span class="verse-number">נ"א</span>וַיָּ֣רׇץ דָּ֠וִ֠ד וַיַּעֲמֹ֨ד אֶל־הַפְּלִשְׁתִּ֜י וַיִּקַּ֣ח אֶת־חַ֠רְבּ֠וֹ וַֽיִּשְׁלְפָ֤הּ מִתַּעְרָהּ֙ וַיְמֹ֣תְתֵ֔הוּ וַיִּכְרׇת־בָּ֖הּ אֶת־רֹאשׁ֑וֹ וַיִּרְא֧וּ הַפְּלִשְׁתִּ֛ים כִּי־מֵ֥ת גִּבּוֹרָ֖ם וַיָּנֻֽסוּ׃</p>
<p class="verse" data-verse="52"><span class="verse-number">נ"ב</span>וַיָּקֻ֣מוּ אַנְשֵׁי֩ יִשְׂרָאֵ֨ל וִיהוּדָ֜ה וַיָּרִ֗עוּ וַֽיִּרְדְּפוּ֙ אֶת־הַפְּלִשְׁתִּ֔ים עַד־בּוֹאֲךָ֣ גַ֔יְא וְעַ֖ד שַׁעֲרֵ֣י עֶקְר֑וֹן וַֽיִּפְּל֞וּ חַֽלְלֵ֤י פְלִשְׁתִּים֙ בְּדֶ֣רֶךְ שַׁעֲרַ֔יִם וְעַד־גַּ֖ת וְעַד־עֶקְרֽוֹן׃</p>
<p class="verse" data-verse="53"><span class="verse-number">נ"ג</span>וַיָּשֻׁ֙בוּ֙ בְּנֵ֣י יִשְׂרָאֵ֔ל מִדְּלֹ֖ק אַחֲרֵ֣י פְלִשְׁתִּ֑ים וַיָּשֹׁ֖סּוּ אֶת־מַחֲנֵיהֶֽם׃</p>
<p class="verse" data-verse="54"><span class="verse-number">נ"ד</span>וַיִּקַּ֤ח דָּוִד֙ אֶת־רֹ֣אשׁ הַפְּלִשְׁתִּ֔י וַיְבִאֵ֖הוּ יְרֽוּשָׁלָ֑͏ִם וְאֶת־כֵּלָ֖יו שָׂ֥ם בְּאׇהֳלֽוֹ׃ <span class="mam-spi-samekh">{ס}</span>        </p>
<p class="verse" data-verse="55"><span class="verse-number">נ"ה</span>וְכִרְא֨וֹת שָׁא֜וּל אֶת־דָּוִ֗ד יֹצֵא֙ לִקְרַ֣את הַפְּלִשְׁתִּ֔י אָמַ֗ר אֶל־אַבְנֵר֙ שַׂ֣ר הַצָּבָ֔א בֶּן־מִי־זֶ֥ה הַנַּ֖עַר אַבְנֵ֑ר וַיֹּ֣אמֶר אַבְנֵ֔ר חֵֽי־נַפְשְׁךָ֥ הַמֶּ֖לֶךְ אִם־יָדָֽעְתִּי׃</p>
<p class="verse" data-verse="56"><span class="verse-number">נ"ו</span>וַיֹּ֖אמֶר הַמֶּ֑לֶךְ שְׁאַ֣ל אַתָּ֔ה בֶּן־מִי־זֶ֖ה הָעָֽלֶם׃ <span class="mam-spi-samekh">{ס}</span>        </p>
<p class="verse" data-verse="57"><span class="verse-number">נ"ז</span>וּכְשׁ֣וּב דָּוִ֗ד מֵֽהַכּוֹת֙ אֶת־הַפְּלִשְׁתִּ֔י וַיִּקַּ֤ח אֹתוֹ֙ אַבְנֵ֔ר וַיְבִאֵ֖הוּ לִפְנֵ֣י שָׁא֑וּל וְרֹ֥אשׁ הַפְּלִשְׁתִּ֖י בְּיָדֽוֹ׃</p>
<p class="verse" data-verse="58"><span class="verse-number">נ"ח</span>וַיֹּ֤אמֶר אֵלָיו֙ שָׁא֔וּל בֶּן־מִ֥י אַתָּ֖ה הַנָּ֑עַר וַיֹּ֣אמֶר דָּוִ֔ד בֶּֽן־עַבְדְּךָ֥ יִשַׁ֖י בֵּ֥ית הַלַּחְמִֽי׃</p>
        </main>

        <nav class="chapter-nav" aria-label="ניווט בין פרקים">
            <a href="/tanakh/%D7%A9%D7%9E%D7%95%D7%90%D7%9C%20%D7%90/16" class="nav-button prev-chapter" rel="prev">פרק קודם</a>
            <a href="/tanakh/%D7%A9%D7%9E%D7%95%D7%90%D7%9C%20%D7%90/18" class="nav-button next-chapter" rel="next">פרק הבא</a>
        </nav>
    </div>

    <footer class="text-center mt-8 text-sm text-gray-600">
        <p>© תנ״ך מקוון - כל הזכויות שמורות</p>

    <a href="https://apps.apple.com/us/app/tanakh-pro/id6736739283?itscg=30200&itsct=apps_box_badge&mttnsubad=6736739283" style="display: inline-block;">
    <img src="https://toolbox.marketingtools.apple.com/api/v2/badges/download-on-the-app-store/black/en-us?releaseDate=1728518400" alt="Download on the App Store" style="width: 246px; height: 82px; vertical-align: middle; object-fit: contain;" />
    </a>

    </footer>
</body>
</html>